
.
5
En du verd ou de l’oranger
I’auray peu dire couleur noire:
Mais on ſçait de triſte memoire
Que la couleur des treſpaſſez
Parle touſiours des maux paſſez,
C’eſt pourquoy ſans vous fairexcuſe
Prenez ce conſeil de ma muſe,
Qui vous dit en fille de bien,
Que de vous vous n’apporteriés rien:
Que vous donniez voſtre calotte
Pour affubler quelque marotte,
Au Teaſtre de Maroquin
Qui rime fort à Mazarin.
Que cette eſtoffe deſirée
I’entend de Dame Cyterée,
Soit ſouſtraitte aux yeux des François
Qui n’en feront iamais de chois,
Que pour en mal traitter l’vſage
De voſtre excellent perſonnage,
Qui paſſe touſiours en tout lieu
Pour ennemy iuré de Dieu.
Plus vn tiers aduis d’importance,
Que ie donne à voſtre Eminence,
De peur que ne ſoyez conn,
Comme vous eſtes mal voulu
Retranchez de voſtre mouſtache: