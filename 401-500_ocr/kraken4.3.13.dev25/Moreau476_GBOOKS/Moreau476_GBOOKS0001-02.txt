A D V
A
 r
1S
A NOSSEIGNEVRS DE PARLEMENT.
 J ¬
c   ¬
Surl vente de la Bibliotheque de M le Card Maarin.
 ſ EssEr cnevs, tous les Arreſts de voſtre celebre
 Compagnie eſtans comme des coups de foudre qui écra¬
ſent ceux qu ils frappent, & rendent muets, ou eſtonnez au
dernier poinct ceux qui les voyent tomber: le vous diray auec
tous les reſpects & ſoumiſſions poſſibles, que celuy que vous
fulminàtes le 2. Decembre contre la Bibliotheque de M l’Emi¬
nentiſſ. C. Mazarin, mon Maiſtre, a produirt ces deux effets auec
tant de Force & de violence, que pour ce qui eſt de ladite Biblio¬
theque, il n’y a nulle apparence qu’elle ſe puiſſe iamais releuer
des pertes qu’elle a deſia ſouffertes, ny meſme euiter celle dont
elle eſt encore menaſſée, ſi ce n’eſt par vn effet tres-remarqua¬
ble de voſtre bonté & protection ſinguliere: Et pour moy qui la
cheriſſois comme l’œuure de mes mains, & le miracle de ma
vie; ie vous aduoü̈e ingenuëment que depuis ce coup de fou¬
dre lanceé́ du ciel de voſtre Iuſtice ſur vne piece ſi rare, ſi bel¬
le & ſi excellente, & que i’auois par mes veilles & labeurs re
dute à vne telle perfection, que l’on ne pouuoit pas morale¬
ment en deſirer vne plus grande, i’ay eſté́ tellement interdit &
ſi fort eſtonné, que ſi la meſme cauſe qui fit parler autrefois
le fils de Crœſus, quoy que muer de ſa nature, ne me deſlioit
maintenant la langue, pour ietter ces derniers accens au treſpas
de cette mienne fille, comme celuy-là faiſoit au dangereux eſtat
ou ſe trouuoit ſon pere, ie ſerois demeuré muet eternellement.
Et en effet M’, comme ce bon fils ſauua la vie à ſon pere en le
faiſant connoiſtre pour ce qu’il eſtoit; pourquoy ne puis-ie pas
me promertre que voſtre bienueillance &voſtre iuſtice ordinaire
ſauueront la vie à cette fille, ou pour mieux dire à cette fameu¬
ſe Bibliotheque, quand ie vous auray dit pour vous repreſenter
en peu de mots l ’abregé de ſes perfections, que c’eſt la plus bel
le, & la mieux fournie de toutes les Bibliotheques qui ont ia¬
mais eſĺ au monde, & qui pourront, ſi l’affection ne me trom¬
pe bienfort, y eſtre à l’auenir. C’eſt à dire M’’, qu’elle eſt com¬
poſce de plus de quarante mille Volumes, recherchez par le
ſoin des Roys, & des Princes de l’Europe, & par tous les Am¬