22
le l’auois toujours pris pour vn homme de teſte:
mais ie vois bien maintenant qu’il n’en a eu que
pour l’aller caſſer contre les murailles de Bor¬
deaux.
Son pauure Maiſtre, le feu Cardinal Mazarin,
ie di le fu, car ie ne crois pas qu’il puiſſe reuiure
apres ce dernier coup de mort, ſon pauure maiſtre
difie, que les fumées de tant de troubles auoient
aueuglé, l’auoit choiſi pour ſon guide, ſur la cre¬
ance qu’il auoit, qu’il pourroit auſſi bien porter le
ſchiſme dans la plus eſtroite vnion des Bordelois
par ſon Miniſtere, qu’il auoit par le meſme entre¬
renu les funeſtes diuiſions qui parta gent depuis
tant de temps toute l’Europe: il le choiſit donc
pour ſon Conſeil, pour ſon Plenipotentiaire, &
pour ſon guide: Celuy-ecy le guide en effet, mais
c’eſt pour le conduire dans le precipice.
Ie m’eſtonne fort de ce que le Comte de Ser¬
uient, qui eſt homme de teſte, ou qui le croit eſtre,
ne s’eſt auiſé qu’il alloit ruiner ſa fortune, en rui¬
nant celle de ſon maiſtre; & que mille reflections
Politiques ne luy ayent remis le cerueau diſloqué,
pour luy faire conceuoir que les ſuccez des mau¬
uais deſſeins ont vn terme preſcript par les ordres
de la prouidences qu’enfin le Ciel s’ennuye de fa¬
uoriſer les intrigues des meſchans; que ceux-cy
doiuent quelquesfois forcer leur naturel pour fai¬
re les bons par raiſon d’Eſtat; que les grands doi¬
nent ſouuent relaſcher de leur authorité pour ſe
ſoubmettre aux perits; qu’il faut eſtouffer toutes