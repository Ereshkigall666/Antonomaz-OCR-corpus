4
que vous protegiez cét impitoyable dragon, quiae vid
que de voſtre ſang, & qu les Scylles & les Caribdes
de la Sicile, ou pIuſtoſt l’Enfer du Mont Ethna nous
ont enuoyeé pour noſtre ruine. Vous ſçauez braue &
magnanime Prince, que ce Royaume eſt ſoubs vn cli.
mat trop tempereé pour produire des monſtres ſembla¬
bles a ceux qui deſolent la France, & que tout ce qui
prend naiſſance dans l’entredeux des Alpes & des Py¬
rennées eſt trop humain pour ſonger ſeulement à la
centiéme partie des maux que ceux qui ſont originai¬
res de plus loing nous procurent cruellement.
Les rigueurs que vous nous auez fait ſentir, il y a
quelques mois eſtoient deſia effaſſeés de noſtre me¬
moire, & voſtre retour en cette ville nous auoit fait
conceuoir des eſperances de voir noſtre repos confir.
mé, & noſtre felicité reſtablie; Nous croyons que
comme voſtre victoricuſe eſpée nous auoit eſté fatale,
elle redonneroit auſſi, eomme la lance d’Achille, la
gueriſon aux bleſſures qu’elle auoir faites, & ne ſeroit
eſormais employée qu’à la deſt ruction de ceux qui
oſeroient attenter quelque choſe contre cét Eſtat;
Mas helas! nos plus paſſionnés deſirs ont eſté́ vains,
 & la ſuitte nous a fait voir auec vne douleur extrëme
que voſtre Alteſſe a continué́ ſes chaſtimens enuers
nous, & qu’elle ſert touſiours d’appuy, & ſi ie l’oſe dire
de complice à̀ noſtre perſecuteur.
 Et ce qui nous afflige beaucoup dauantage, c’eſt de
voit que l’ingratitude de ce monſtre eſt ſi grande en¬
uers la France, à laquelle il a toute l’obligation de ſa
pourpre, de ſa richeſſe & de ſa grandeur; qu’au lieude
onger aà̀ la reſtablir apres l’auoir ruimée, il ne taſche
qu’à luy faire rendre les dernieres abois, & à l’eſtouf¬
fer, ne voulant pas que le troſne ny la couronne qu’il
a voulu empieter demeurent ſtables apes ſon trébu¬
chement; Et ce qui nous eſt ſenſible au dernier poinct,
e’eſt