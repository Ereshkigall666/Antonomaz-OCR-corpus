main à ce celebre Traité, dont les Articles ſont con çes
en cette forme.
I.
Que tous les deuoirs, reſpects, obeyſſances, & tous les
autres témoignages de fidelité deubs au Roy ſeront rendus
à ſa Maieſté dans vne Vnion de volontez, & dans vne veri¬
table concorde de tous ſes ſuiets, ſans aucunes partialitez
comme par cy-deuant, & que pour en oſter tout ſuiet &
pretexte à l’auenir; Sa Maieſté, ſelon ſon authentique De¬
claration éloignera le Cardinal Mazarin de ſes Conſeils,
pour iamais, prendra luy meſme le ſoin & la direftioa
de ſes affaires, ou du moins e fera choſe quelconque
qu’il n’ait conclud luy-meſme apres auoir reçeu les boas
auis de ſes Miniſtres.
11.
Que pour cét effect vn Conſeil de douze perſoanes des
plus conſiderables, & des plus ſages du Royaume, luy ſer
donné pour le ſoulager dans la condute de ſon Eſtat, &
pour l’ayder de leurs Conſeils & ſinceres Remonſtrances,
dans lequel la Reyne en qualité de Mere du Roy, aura ſeu¬
lement dex voix. Son Alteſſe Royale pareil nombre,
& Monſieur le Prince autant tontes & quantesfois que les
auis ſeront partagez.
III.
Que ſelon les Loix fondamentales de l’Eſtat, Monſieur
le Duc d’Orleans ſera honoré de la qualité de Lieurenant
General du Royaume, en vertu de laquelle il pourra diſpo¬
ſer de tous les droits dont cette charge le mettra en poſſeſ¬
ſion, luy donnant pouuoir d’agir, tant dedans que dehors le
Royaume, ſelon que les affaires du Roy le pourront reque¬
rir dans les occaſions preſſantes; rendant compte par apres
à ſa Majeſté dans ſon Conſeil de tout ce qu’il aura fait, &
faiſant approuuer le tout par les iuſtes raiſons qui l’auront
cbligé d’agir de la ſorte ſelon les oceurrences.
IV.