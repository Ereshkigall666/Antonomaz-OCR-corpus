6
ludes de la guerre qu’il a faite, enfin, contre Paris. Il ne
peut pas naier que l’empriſonnement du Due de Beaufort,
la relegation du Preſident Barillon entr’autres, & ſa mort
avancée en la ville de Pignerol, n’ayent eſté les effets de
ſes ordres ſeuls, & les premiers fruits de ſon Miniſtere.
Nous avons veu depuis encor, ſans parler de l’interdiction
de tous les Maiſtres des Requeſtes, ſes ſatelites courir par
les ruës, inveſtir les maiſons des premiers Officiers de la
Robe, ſe ſaiſir de leurs perſonnes qu’ils alloient prendre
iuſqu’en leur lit, & les conduire hors de la France. Ce fut
lors qu’on enleua les ſieurs Lotin, Thilleraut, Dreux &
Turcan, Preſident & Conſeillers au grand Conſeil, & les
 ſieurs de Cheſelle & Guerin Conſeillers en laCour des Ai¬
des, leſquels il feit emmener honteuſement iuſqu’en Lor¬
 raiue.
Le Prince de Condé n’euſt point de part en tous ces con¬
ſeils violens, puis qu’il eſtoit lors à la teſte de l’armée de
Flandre; que ſi l’on n’en veut pas croire toute la France
qui le publie, l’Eſpagne meſme viendra le témoigner par
ſes pleurs; que le ſouvenir de la Bataille de Lens qu’il ga¬
gna peu de temps apres ſur elle, fait couler inceſſamment
de ſes yeux. On ne dira pas auſſi qu’il ait trempeé en l’enle¬
uement des ſieurs de Brouſſel Conſeiller en la Grand’
Chambre, & de Blanmeſnil Preſident aux Enqueſtes; car
il eſtoit touſiours en Flandre; meſme ſon eſpée eſtoit en¬
core toute ſanglante alors du carnage de nos Ennemis: &
puis quelle apparence de croire qu’il euſt voulu eſtre com¬
plice d’vn attentat de cette nature, qui eſteignit les feux de
de joye dont chacun honnoroit ſon triomphe, & feit paſſer
les Pariſiens des cris d’allegreſſe aux cris de douleur & d’a¬
larmes? ſans doute il fut le premier aà prendre part en cette
injure publique, il y alloit de ſon intereſt, ſa gloire y fut
trop offenſée, & ce fut, à bien parler, luy voler le fruit de ſa
victoire.
Certe trahiſon du Cardinal Mazarin fut le ſu jet des Bar¬
 ricades,