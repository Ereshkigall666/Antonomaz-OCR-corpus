11
qu’il ſuppoſe à ce Prince, que du nom de mívretée, pour
parler ainſi.
Abſalon pourſuivoit ſon Pere à main armeée pour le jet¬
ter à bas de ſon Throſne; il en fallut venir iuſqu’à vne ba¬
taille: toutefois David perdit-il l’amour qu’il avoit pour
luy, & profera-t’il ſeulement pendant cette guerre la moin¬
dre parole contre ſon honneur? Conſeruez-moy mon fils, dit¬
il, à Ioab, à Abiſaj, & à Ethaj devant qu’ils allaſſent au
combat. Abſalon avoit oublié que David eſtoit ſon Pere,
& David neantmoins reconnoiſſoit touſiours Abſalom
pour ſon fils, quoy qu’il fuſt rebelle, quoy qu’il euſt armé
tout ſon peuple contre luy. Ce grand Roy avoit peur enco¬
re de le perdre, & recommandoit à ſes Chefs de l’eſpar¬
gner, ne voulant pas que ſa victoire rougiſt du ſang de ce
fils parricide!
Ce ſont là des ſentimens de Roy, c’eſt avec cette gene¬
roſité qu’il falloit faire agir noſtre Monarque envers le Prin¬
ce de Conde, quand meſm il euſt eſté coupable des cri¬
mes dont on l’accuſe; & non pas ſur les foibles conjectures
imprimer vne tache ſi noire à ſa reputation. Vous luy avez
oſté la liberteé, vous le tenez enfermé dans vne eſtroitte pri¬
ſon; contentez-vous de cette rigueur, maisnevous ſervez
pas du nom duRoy pour luy ravir encore l’honneur qu’il a
eſté chercher dans tant de haards, & pour lequel il n’a eſ¬
pargné, ny ſoins ny travaux, ny ſon ſang meſme.
 Il eſtoit, dites-vous, poſſedé du deſir de la Souueraineté,
& comment oela ſe peut-il croire? en tenoit-il le chemin?
& pouuoit-il y parvenir en d́pit des peuples qu’il auoit ir¬
ritez contre luy, & qu’il irritoit tous les iours à voſtre occa¬
ſion? les Populaires ſont en cela plus à craindre, que ne ſont
tous les Conquerans;enfin c’eſt avec les coups de chappeau
luaſtoſt qu’avec les oups d’eſpée, qu’on ſe fait des degrez
pour monter au Throſne, & nous en avonspour en douter,
des exemples trop recens dans noſtre Hiſtoire.
Il monta ſon uele quand il ſuivirt le Roy hors de Paris; il

montra
i