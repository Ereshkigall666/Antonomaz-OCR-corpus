 Que ſi quelqu’vn des trois Royaumes vous
offre ſon obeiſſance; il faut qu’il enuoye par de¬
uers vous ſes Deputez authoriſez valablement,
& qu’il donne des ſuffiſantes cautions pour l’e¬
xecution de ſes offres; Et lors qu’ils vous aurone
rendu leurs ſumiſſions telles qu’ils ſont obligez
de faire, & que les ſeuretez & Oſtages, s’il eſt
neceſſaire, ſeront donnez à Voſtre Maieſté; La
premiere preuue de leur obeiſſance paroiſtra
dans l’aceeptation du Vice-Roy que vous y eſta.
blirez & enuoyerez, auec tel pouuoir amplifié
oui reſtraint, que vous & voſtre Conſeil iugerez
à propos, ſans toutesfois rien innouer, diminuer
ou changer aux Loix fodamentales de voſtre
Eſtat.
 Et pource qu’il ſemble que les affaires du
Royaume d’Irlande ſont en aſſez bon eſtat, pour
obliger Voſtre Majeſté à y aller; ilſeraneceſſai¬
re pour la ſoureteé́ de voſtre traiect, & pour ce¬
luy de voſtre arriuée, & meſme auſſi pour la di.
gnité de voſtre perſonne, & pour imprimer à
l’abord l’amour & la crainte dans le cœur de
vos Suiets, d’y aller accompagné de nombre
ſuffiſant de Nauires & de gens de guerre, afin
que ioignant les forces qui vous accompagne¬
ront auec celles que vous y trouuerez à voſtre
deuotion, vous puiſſiez faire vn corps d’Armée
aſſez conſiderable pou eſtouſer la rebellion,
 &