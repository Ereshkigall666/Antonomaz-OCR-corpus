 4
terme eſcheu au iour Sainct Remy dernier, ils fuſſent
deſchargez des deux termes deſdits loyers, eſcheus de¬
puis ledit iour Sainct Remy, iuſques au dernier Mars
dernier: Autre par les Bourgeois & Habitans de la Ville.
& Faux-bourgs de Paris, à ce qu’ils fuſſent deſchargez
d’vne demie anneée du loyer de leurs Maiſons, eſcheant
à Paſques, & qu’il fuſt ſurſis à toutes contraintes con¬
tr’eux: Autre par Florent Martel, Chirurgien ordi¬
naire du Roy enſon Artillerie, & autres, tous particu¬
liers Habitans demeurans en l’Iſle Noſtre-Dame, à ce
qu’ils fuſſent deſchargez, chacun à leur egard, des Baux
à loyer qui leur auoient eſté faits des Maiſons qu’ils
oCcupent, pour le terme qui commenceroit au iour
Sainct ean prochain, ſi mieux n’aymoient les Proprie¬
taires leur faire diminution du loyer, à raiſon du tiers
duprix des Baux, pendant le temps qui reſtoit à expirer
de chacun deſdits Baux; & au ſurplus, qu’ils auroient
diminution dudit loyer pour la demie année eſcheuë
au iour de Paſques dernier: Autre par Iean Boulle¬
nois & autres, tous Artiſans & demeurans dans l’Iſle
du Palais, à ce qu’ils fuſſent deſchargez du paye¬
ment des loyers qui pourroent eſtre par eux deubs
pour les deux termes eſcheus à Noel & aà̀ Paſques,
ſauf à eux à ſe pouruoir, ſoit pour la reſolution des
Baux ou autres diminutions, s’il y eſcheoit: Autre
par tous les Locataires des Maiſons ſizes ruës Sainct
Honoré, Frementeau, des Bons Enfans, & autres ruës
trauerſantes au quartier & proche du Louure & du
Palais Royal, à ce qu’il fuſt ordonné, qu’ils demeu¬
reroient deſchargez du payement des deux termes de
loyer