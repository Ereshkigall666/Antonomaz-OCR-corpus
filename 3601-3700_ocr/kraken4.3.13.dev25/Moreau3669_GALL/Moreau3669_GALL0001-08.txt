1

3
Mort-non-pas, c’eſt vn meſchant homme,
Aſſeurément il vient de Rome,
C’eſtoit le Capitaine OYNoN,
Qui fait larmoyer tout de bon
Celuy qui de trop prez l’approche,
Il ne demande que la broche,
Que ſang, que meurtre, qu’à piller
De tout ce que l’on peut piler,
Il gaigne touſiours la victoire,
Il eſt amoureux de la gloire:
Il combattit dernierement
Des bœufs vn bon gros Regiment,
Et leur caſſant à tous la teſte,
Il n’en laiſſa pas vn de reſte:
Mais il y fut à cette fois
Bien eſtrillé par nos Bourgeois,
Qui ioyeux de faire ripaille
Gagnerent viſte la bataille.
Si vous voulez ſçauoir comment,
Attendez encore vn moment,
Ie m’en vay commencer d’eſcrire,
Si vous auez loiſir de lire,
Vous ſçaurez ce qui s’eſt paſsé,
Et qu’on y vid de treſpaſsé.
Tous les habitans de la ville
De l’Auberuilliers ſi gentille,
Ayant veu leur canon perdu,
Et qu’ils en auoient dans le cu,
Se reſoluent à la ſortie
2.7.