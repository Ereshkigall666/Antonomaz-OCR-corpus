14
C’eſt alors qu’on dira, voyez cette grandeé princeſſe, &
admirez en elle l’image dela Diuinité: Elle a eu raiſon de
retemr quelque temps le Cardinal au maniement des affaires
de ſon Eſtat; Le feu Roy luy auoit donné, elle ſe trouuoit
bien de ſon Miniſtere, elle iugeoit qu’il eſtoit homme capa¬
ble, & affectionné au bien de la France; Mais depuis qu’elle
a penetré́ le iugement des plus Sages, & reconnu le meſcon.
tentement vniuerſel deſes ſuiets, elle s’en eſt deffaiéte, ce
qu’elle euſt fait de meilleure heure, fi les mauuais conſeils
ne luy euſſent trop eſpargné la verité, elle l’a r’enuoyé,
pour monſtrer qu’elle ne tenoit qu’à Dieu par les racines
d’vne vraye piere: elle a ceſſé de pointiller ſur le point de
l’authorité, elle a enfin tout poſtpoſé anx intereſts de ſon eu¬
ple, elle nes’eſt point ſouuenuë qu’elle eſtoit femme pour ſe
reſſentir des iniures; elle ne s’eſt point ſouuenuë qu’elle
eſtoit Reyne pour s’en venger; elle n’a point conſideré
qu’elleauoit les regimens & les armées àſes coſtez pour ſe
faire obeir: elle a cedeé non par impuiſſance, mais par ver¬
tu: elle ne manquoit pas de Theologiens flatteurs & mer¬
cenaires qui luy eſlargiſſoient la conſcience, & luy vou¬
loient faire croire qu’elle pouuoit faire rout le mal que
nous auons veu ſans peché: ellene manquoit pas de grands
& ardens Capitaines qui luy promettoient de mettre tout
en poudre ſi elle vouloit; Neantmoins elle eſt entreée dans
ſoy meſme, & n’en eſt ſortie que pour embraſſer ſes Peu¬
ples auec des entrailles de Charité: ellea condamné les fi¬
cions de la fauſſe Theologie; elle a reprouué l’ardeur des
armes ciuiles: elle s’eſt vaincuë, elle eſt venuë, elle a remis
tout en eſtat. Quel ſpectacle: quelle admiration  quel ex.
cez de ioye: de veoir vne Reyne victorieuſe de ſoy-meſme,
qui eſt montée auiourd’huy par deſſus tous les Diadeſmes
Ou ſont ces petits cœurs qui ſe picquent irreconciliable¬
ment à la moindre iniure, ne faut-il pas qu’ils creuent aà la
veu d’vn ſi haut éclat, & que noſtre AN NE ſoit reconnue
comme la maiſtrefſe de la plus haute vertu dans toure la
Chreſtienté. Voila, AM A D AME, ce qui ſe dira par tout,
 Dieu en recompenſe vous donnera mille faueurs, La