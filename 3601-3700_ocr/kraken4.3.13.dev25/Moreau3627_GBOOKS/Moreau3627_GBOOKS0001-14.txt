gtandes éleuadons qu’il en a receuës, & il en ſera loué deuant
Dieu & deuant les hommes; Autrement s’il opiniaſtroit ſa
demeure, il y aurot a craindre quelque accident finiſtre que
ous n’oſons penſer, & que nous ſouhaittons pluſtoſt eſtre
diuerty par ſon bon heur.
Mais vous, MAD A ME, permettez la verité à vn cœur
qui eſt paſſionné pour la reputation de voſtre Regence. Dãs
vne grande Ville comme Paris qui eſt née libre, les langues
ne peuuent eſtre captiues: Si vous continuez à vouloir fi for¬
tement ce qui eſt ſi preiudiciable à voſtre reputation & à vo¬
ſtre Eſtat, chacun de vos meilleurs Seruiteurs dira; Ie croy
que la Reyne a l’ame bonne, & qu’elle eſt femme de bien,
mais elle n’eſt point tellement Reyne qu’elle s’oublie d’eſtre
femme, apres toutes les deuotions elle veut auoit ſon com¬
pte, il ſemble qu’elle ayme mieux veoir tout perdu que de
perdre la ſaris faction d’vne volonteé: l’Eſprit de Dieu n’eſt
pas là, puis qu’il ſe plaiſt dans le deſtachement. La haute Ver¬
tu n’eſt pas laà, puis qu’elle ne tient rien à ſoy que ce qu’elle
oſte à l’appetir. Ce n’eſt point la conſeruation de l’authorité́
Royalle qui l’oblige à des actions ſi violentes, en la voulant
conſeruer par ces moyens, elle fait tout ce que luy conſeille¬
roit vn càpital ennemy pour la ruiner. Le ſalut du Peuple,
diſent les Politiques, eſt la premiere Loy de l’Eſtat, & qui¬
conque s’eſloigne de ce principe met tout en confuſion. Ie ue
ſcç̧ay comme elle démeſlera cette affaire deuant Dieu, mais
elle eſt en danger deſe rendre mal- heureuſe, ſielle ne prend
conſeil de ſa raiſon, pluſtoſt que de ſon pouuoir.
Dieu deſtourne, MADA ME, ces penſées, & ces mur¬
ures, qui ne ſeroient quetrop eſpandus dans toute la Ftan¬
ee, & vous inſpire des ſentimens contraires à ceux que vous
asez ſuiuis iuſques icy. Si vous condeſcendez à vos Peuples
par cette bonté qui vous a eſté autres-fois ſi ordinaire, & ſi
vous retournez promptement à Paris pour aſſeurer la Paix,
& apporter la ioye & la ſanté à tous les membres de l’Eſlat,
vous ſerex-receuë comme vn Ange de pPaix. voſtre preſence
ſera honnorée, voſtre Vertu en bonne odeur, & voſtre Me¬
moireen benediion.