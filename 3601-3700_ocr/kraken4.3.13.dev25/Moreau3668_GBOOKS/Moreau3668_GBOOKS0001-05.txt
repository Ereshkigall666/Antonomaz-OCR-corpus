ſi nous le conſiderons auec des yeux eſpurez de fauſſes
lumieres. La vertu qui prend vn illuſtre deſſein dans
ce premier mouuement eſt tellement heureuſe, qu’il
n’eſt plus rien capable d’amoindrir ſa felicité́. Que ce
deſſein ait vne iſſuë̈ fauorable ou contraire, n’impor¬
te; comme les ſuccez ne ſont pas dans ſa main, & que
les éuenemens ne releuent point de ſon empire, laſeu¬
le impreſſion qu’elle c’eſt donnée d’vne ſi belle ima¬
ge, eſt tout ce qui la felicite & qui la comble de ioye
& de bon-heur.
Qui doute que le deſſein des Bourdelois ( qui ſont
ceux qui repoſent heureuſemét icy) ne fuſt vn illuſtre
deſſein? Ils ont vû̂ quaſi toute la France armeée pour la
ruine de ſon tyran:lls ont vû̂ de tous les bouts du mon¬.
de venir des ennemis coniurez pour ſa ruine. La gran¬
de & la populeuſe ville de Paris; Ils l’ont entenduë ne
crier que la mort de ce cruel, & ne vomir qu’impreca¬
tions contre ce Barbare. En ce temps-là quand ils ſe
fuſſent vnis au reſte de tant de genereux ennemis, leur
generoſité n’euſt pas touſiours eſté moindre que celle
des autres. Mais ils ont creu qu’il y auoit aſſez d’eſpées
nuës pour trancher vne ſeule teſte; & qu’inutillement
les leurs ſeroient peut eſtre deſgainées. Que le coup
ſans doute ſeroit fait auant qu’ils fuſſent preparez.
Qu’il y auroit de la honte à arriuer trop tart; & qu’il
valoit mieux demeurer à attendre les euenemens.
 Certes de fait, vne infinité de perſonnes onteſtéé
ſurpriſes au ſuccez des affaires. Iamais l’on ne ce fuſt
imaginé