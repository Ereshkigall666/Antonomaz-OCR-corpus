1
¬...

4 En effet on l’attaque temerairement, on ca¬
bale, on remuë, on ſolicite de tous coſtez la

fidelité des ſubjets du Roy, on traite, on li¬
gue auec les eſtrangers, on les introduit dans
Ie Royaume, ſans autre pretexte que d’vn mi¬
niſtre rappellé pour le ſeruice de ſon Prince,
& non chargé de crimes comme on taſche
vainement de le faire croire, mais de gloire,.
de merites, & mal-gré la plus noire & la plus¬
furieuſe enuie, de triomphes, remportez ſur
les ennemis de la Couronne. Et les gens de
bien, les vrais ſubjets du Roy, les vrais ama¬
teurs de leur patrie, les Prelats, les preſtres,
tous les miniſtres de la parole de Dieu demeu¬
reront muets, froids, & inſenſibles, dans vn
mal ſi deplorable? Que ſi les Eueſques, ces he¬
ritiers auguſtes des Apoſtres, ne ſont point tou¬
chez, ce qu’à Dieu ne plaiſe, du mal-heur pu¬
blic, & du déchet de l’authorité Royale, qui
leur a toûjours eſté ſi chere, & ſi precieuſe:
S’ils ne veulent pas conſiderer, que s’il eſtoit per¬
mis d’oppoſer les armes à la volonté du Roy,
les ames impatientes de la domination ne
manqueroient jamais de couleur pour l’entre¬
prendre; qu’on ne ceſſeroit jamais de control¬
ler l’authorit́ Royale, ſous pretexte de la mo¬
derer; & enfin qu’à force de la combatre, pour
la temperer, ou pour l’adoucir, on la deſtrui¬
roit entierement: S’ils ne veulent pas conſi¬
derer, que ſi le Roy ne pouuoit choiſir qu’au
gré
e
43