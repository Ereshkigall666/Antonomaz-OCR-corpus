1

1



44
tout eſt ruiné, tout eſt en deſordre & en con¬
fuſion.
Mais qu’a donc fait ou entrepris ce Cardinal
de ſi pernicieux, ou de ſi dereſtable, depuis que
ces deux Princes demeuroient vnis, & ſe mon¬
ſtroient ſi ardens pour le defendre? A-t’il trahy
le Roy, vendu l’Eſtat, & liuré à l’Eſpagnol les
forces de la France?Ou eſt-ce peut-eſtre, qu’ayant
répandu les charges, les honneurs, les finances
du Royaume, en liberalitez & en largeſſes con¬
tinuelles enuers ces Princes, pour les attacher
plus eſtroitement à l’intereſt du Roy, & ne leur
laiſſer aucun pretexte de ſe plaindre, ils l’ont
abandonneé́, quand ils ont jugé qu’il ne pou¬
uoir plus leur eſtre vtile, & ont reſolu de luy
declarer la guerre, non pour auoir commenć
à leur procurer du mal, mais pour auoir ceſſé
de leur bien faire? Car il arriue tres-ſouuent aux
hommes de n’auoir de la reconnoiſſance des
anciens bien-faits, que par l’eſperance d’en re¬
ceuoir encore de nouueaux. Ils ont couſtume
d’oublier les dons qu’on leur a faits, auſſi toſt
qu’ils en voyent la ſource tarie & conſumée.
Et comme la vie ne ſubſiſte que par vn vſage
perpetuel des alimens, qui la peuuent conſer¬
uer; auſſi la gratitude en certaines ames, ne
s’entretient que par vne ſuite continuelle de
faueurs, & ne dure qu’autant que durent les gra¬
ces, dont elle a tiré ſon origine.
C’eſt-là le ſeul & l’vnique changement que
 ju