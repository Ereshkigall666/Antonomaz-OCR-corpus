
,-¬---¬¬¬¬¬¬¬¬¬¬¬
28
 onſieur de Thou, contre Monſieur de Blan¬
meſnil, dans leur diſpute pour le rang en la pre¬
miere Chambre des Enqueſtes, pluſieurs ont
eſtimé, que le reſſentiment de cette famille ſi
puiſſante, l’a depuis engagée, au moins pour vn
temps & ſans en preuoir les funeſtes ſuites, dans
les nouueaux troubles qui menacent ce Royau¬
me d’vne entiere deſolation.
Quoy qu’il en ſoit, il paroiſt aſſez à mon ad¬
uis, par les raiſons que je viens d’alleguer, que
l’arreſt nouuellement rendu en la Cour des
Pairs, contre la vie de Monſieur le Cardinal,
eſt vn arreſt ſans force, auſſi bien que ſans
forme, & vne condamnation auortee, tumul¬
tuaire, nulle & inualide, pour auoir eſté mani¬
feſtement portée, contre l’ordre juridique, qui
doit donner vigueur aux loix des Magiſtrats &
des Souuerains meſmes: d’où vient auſſi que le
plus eloquent homme que vit iamais Rome,
voulant d’abord monſtrer que ſon amy auoit
eſté cruellement banny, par la faction de ſes
aduerſaires, ne trouua point de plus infallible
prejugé de l’innocence de cét accuſé, & de l’in¬
juſtice de ſes Iuges, que de repreſenter à l’en¬
trée meſme de la plus accomplie de ſes harangues,
que le lieu publie où il alloit plaider la cauſe de
Milon, eſtoit de tous coſtez enuironnée d’ar¬
mes & de gens de guerre, & que de quelque
part que l’on tournaſt les yeux, on ne décou¬
uroit aucune trace de l’ancienne forme, & de