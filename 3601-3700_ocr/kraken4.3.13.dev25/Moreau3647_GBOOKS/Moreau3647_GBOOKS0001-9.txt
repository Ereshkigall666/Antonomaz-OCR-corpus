deniers. Si on deuoit ſecourir Charenton, ou non; & fi on n’auoit pas
ce deſſein, pourquoy on n’a pas conſerué la Garniſon: s’il eſt vray que
ſans mettre les Habitans de Paris au hazard, il y auoit moyen au rerour
de l’armée de monſieur le Prince en ſes poſtes, de luy donner vn nota¬
ble echec. Si on a deub abandonner Brie- Comte-Robert, &c. Ie n’en¬
treprens pas de raiſonner là deſſus, cela de mande plus de cognoiſſance
que ie n’en ay, mais ie penſe que ſans me tromper ie puis veritable¬
ment & iuſtement m’eſcrier, O intereſt particulier! fauſſe diuiniteé,
mais pourtant toute puiſſante icy bas, & plus ſuiuie que le vray Dieu,
que tu perſuade, aiſément ce qu’il te plaiſt:qu’on appaiſe vn meſcon¬
tent, qu’on ſatisface à l’ambition d’vn autre, qu’on recompenſe vn
frere, & qu’on diſtribue des Benefices, qu’on donne vn gouuernemét,
vne charge, vne ſuruiuance vne péſion, &c. le pauure Publicſe verra
bien-toſt abandonné d’vne partie de ſes Lelateurs plus ardans, qui ſe
prennent dans ces pieges, & qui payent touſiours la peine de leur
laſcheté. Ce n’eſt pas que le changement d’aduis procede touſiours de
cette cauſe, vn Medecin expert, propoſera vn remedes pour chaſſer le
mal qui luy eſt preſent; Que ſi la fiebure ſuruient, & qu’elle predo¬
mine, on change les remedes, & on ne penſe plus qu’à ce qui eſt le
plus à craindre. Vn bon Politique en fait ainſi:on quite le ſoin d’vn
moindre mal, pour en éuiter vn plus grand, & qui preſſe; mais cet in¬
tereſt particulier, remuë ſi puiſſamment, toutes les facultez de l’ame,
qu’en offuſquant la pureté de la raiſon, il arriue que ceux qui ſont ſi at¬
tachez à eux-meſmes, quittent des moyens faciles quileur pourroient
donner ce qu’ils demandent, pour ſuiure vne fauſſe prudence, qui les
trompe & qui les punit iuſtement. Mais entre tous ceux qui ſont poſ¬
ſedez par ce Bemon d’intereſt, il n’y en a point qui ſoient plus extra¬
uagans, que les Partiſans & ces preſteurs volontaires; ſi on les veut
croire, l’authorité du Roy ne peut eſtre conſerué́e, que dans leur pro¬
tection; & ils font côſiſter cetteauthorite abſoluë, à ruiner tous les ſu¬
jets du Roy, & à perdre le Royaume: certainement cela eſt digne de
commiſeration d’en voir quelques-vns d’entreux perſonnes d’hon¬
neur, en toute autre choſe, ſi aueugles en ce point, & ſi ſenſible, à leur
intereſt, qu’a yant le Iugement entierement peruerty, ils. s’emportent
à des extrauagances pitoyables, à des ſouhaits criminels, & à des pen¬
ſées execrables à l’eſgard de Dieu, & à l’ſgard des hommes ſembla¬
bles à ces fols, qui ne s’eſloignét du ſens commun, & de la raiſon que
lors qu’ils viennent à leur foible, & à parler des choſes qui ont qel¬
que rapport à la cauſe de leur mal. De tant de paſſions ſi differétes, & de
tant de ſorte d’I ntereſts, il ny a queDicu ſeul, qui en puiſſe tirer la paix
que nous luy demandons, que chacun cherche ſon Intereſt tant qu’il
voudra & qu’il ſuiue ſon ſens, & ſes appetits, on fera touſiours la vo¬
lonté de Dieu, quand on ne le voudroit pas, & lequel ſç̧aura bien fai¬
re reüſſir toutes choſes, ſelon ſon Conſeil ſecret, & ſa Sageſſe eternelle.

.l.
FIN.
iEl

V
 o ¬
!
u