4
ſoient ſous la tyrannie inſuportable des Partiſans, & preſteurs volon¬
 taires ou vſuriers, qui ſous pretexte du uom du Roy enuoyoiét par tout
leurs ſatellites & leurs bourreaux executer leurs brigandages auee des
cruautez épouuentables: le deſordre venu à tel point; que les Partiſans
dſpoſoient des Intendans ainſi que de leurs valets, les changeãt à leur
vlonté, & dreſſant eux meſmes les Arreſts tel qu’il leur plaiſoit: &
pour ce que ces Partiſans auoient eſté́ les creatures d’vn nombre infini
d’oſficiers, ils ont creu qu’ils pouuoient deſtruire leur ouurage, &apres
auoir ruiné les anciens Officiers par les nouueaux, ils ont perdu les vns
& les autres, la violence & la fourbe, l’inuention de nouueaux impoſts,
& le pretxete de tant de taxes, faire & defaire, a eſté l’exercice de ces
bons perſonnages, & la matiere d’vne infinité d’Arreſts du Conſeil, ſi
contraires les vns aux autres, la Nobleſſe n’auoit pas mieux eſté trai:
tée; la Iuſtice eſtoit opprimée par vne violence ſans exemple, & iuſ¬
ques à l’infamie.
Les choſes eftoient en cét eftat lors que la Reine qui auoit eu
ſa part des afflictions publiques, a eſté faite Regente de ce Royaume:
ſi elle euſt eſté fidellement conſeillée, elle n’euſt iamais retenu pour Mi¬
niſtres d’Eſtat, ceux pour leſquels on auoit tant d’auerſion, & qui
auoient attiré la haine de tous les peuples. C’eſt vne maxime conftan¬
te qui ne changera iamais, qu’apres le decés d’vn Prince, il faut garder
les Miniſtres qui ont bien gouuerné, & qui ſont aymez du peu¬
ple, & au contraire il faut éligner, non ſeulemeut ceux qui ont
mal reuſſi; mais meſmas ceux qui ſont odieux ſans en auoir donné́
ſujet; l’inobſeruance de ceſte regle a fait perir des Eſtats, & donné d’e¬
ſtranges ſecouſſes à noſtre Couronne. Galba perit, pource qu’il ſe
ſeruit de Halotus, & qu’il vouloit proteger Tigellinus qui auoient
eſteé Miniſtres des cruautez de Neron. Childeric fils de Meroüée,
Louys XI. Charles V. & Charles VI. ont éprouueé la verité́ de ceſte
maxime: mais l’exemple de Charles VII. eſt ſur cout remarquable, il
auoit prés de ſoy pour principaux Miniftres Tannegui du Chaſtel,
Ian Louuet Preſident de Prouence, & l’Eueſque de Clermont qui
luy auoient rendu de tres grands ſeruices: En ce temps là ſuruint vne
guerre contre les Ducs de Bourgongne & de Breragne, qui offrirent
de faire la paix, pourueu qu’on chaſſaſt d’aupres du Roy eeux de ſon
Conſeil: Ces trois bons perſonnages François, & bons François, pour
donner la paix à l’Eſtat conſeillent au Roy d’y conſentir, ils ſe retlrét
en leurs maiſons, & n’eſſayent point à ſe conſeruer dans le Miniſtere
part le faux pretexte de l’authorité́ du Roy, c’eſtoient là de fidelles Mi¬
niſlres;, mais ils ſont morts, & beaucoup de ceux qui ſont auiourd’huy
aymeroient mieux voir perir l’Eſtat, que de reculer d’vn pas. Ie ne
doute point que le Cardinal de Richelieu, s’il enuſt ſuruécu le deffune
 Roy, n’euſt agy tout autrement pendant vne minorité, qu’il n’auoit
fait auparauant; il eſtoit trop habile homme pour ne preuoir pas les
ſouſlcmens de tout vn Royaume; & pluſieurs ſont perſuadez qu’il eût
 eſſuyé́