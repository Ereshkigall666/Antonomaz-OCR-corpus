1!
1
1!
1
1l
vous voir ſi outrageuſement traittez, ne luy a pas permis de
ſuruiure à̀ la plus viſible injuſtice du monde. C’eſt auſſi ce
qui me fait dire, qu’ayant reſiſté à̀ la pere d’un frere, & à̀
l’impriſonnement d’vn mary, il a falu neceſſairement qu’elle
ayt remarqué quelque choſe de plus inique dans la tyrannie
de voſtre détention, puis que les forces qui auoient eſté à
l’epreuue de ces premieres attaques, ont enfin ſuccombé; &
qu’ayant ſuruécu à̀ l’empriſonnement d’vn mari, & à̀ la
perte d’vn frere, elle n’a ſeulement peu conſiderer le danger
de trois de ſes enfans ſans mourir.
Ie m’emporterois maintenant pour deteſter le mauuais
gouuernement de l’Eſtat, ſi la reflection que ie fais que
cette mort animera les plus aſſoupis pour venger voſtre que¬
relle, ne me fſaiſoit eſperer de la generoſité de ſes Manes
glorieux, qu’ils viendront ſe reueſtir d’vne nuë pour pa¬
roiſtre à la teſte des enfans d’Iſraël, c’eſt à dire de tous les
plus fideles ſubjets de l’Eſtat, afin d’aller briſer ces injuſtes
ſers qui captiuent vos libertez, & redonner à̀ la France les
veritables zelateurs du progrez des affaires de ſa Monarchie.
C’eſt ſur cette penſee que toute la France ſe conſole auec
vous de la perte d’vne ſi grande Princeſſe, & qu’elle croit
que ſa mort doit ſeruir d’éuidence ̀ l’injuſtice de ceux qui
perſecutent l’innocence de vos ALTEsSES, pour leur faire
deteſter le deſſein criminel de leurs premieres pourſuites, &
les obliger de rendre à la iouiſſance de nos plus iuſtes deſirs,
les veritables images de celle qu’ils ont egorgée par la ſeule
reflection du mauuais traittement que vous en auez receu:
cela n’arriuera iamais que trop tard pour la perte de celuy