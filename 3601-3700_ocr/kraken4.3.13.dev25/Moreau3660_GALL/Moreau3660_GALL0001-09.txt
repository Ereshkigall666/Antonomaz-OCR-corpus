6
Rabaiſſant cette ambition
Qui te fait perdre la raiſon,.
Ie ne crains bien auſſi que la barque
De mon inuincible Monarque,
Soit-elle pres ou loin du Port,
Puiſſe eſtre ébranlée par l’effort,
De quelque vehement orage,
 Qui la menace du nauffrage;
Puiſque le celeſte ſecours
Ne me deniera ſon concours,
Pour mieux arracher ces racines
De mes miſeres inteſtines.
I’vſeray de ſeuerité,
Et banniray l’impunité,
La vraye amorce de tous crimes
Offrant à Themis des victimes.
Mais auant que de coup ferir,
Et auant que de reſſentir
Le trait puiſſant de la tempeſte
Dont le Ciel menace ta teſte,
Toy, qui par tes faits odieux,
A perdu le bon-heur des Cieux..
Eſcoutes ces Trompettes ſaintes,
Qui font tout retentir de craintes;
Ne meſpriſe point leur clameur,.
Comme le ſerpent le charmeur,
Afin que par là tu eſſayes
A ſonder & guerir tes playes;
L’Arreſt n’eſt encores donné,
