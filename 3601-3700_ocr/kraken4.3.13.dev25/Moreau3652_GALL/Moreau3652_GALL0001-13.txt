32
Soit qu’vn malin veüille arracher
Les brillans de ſa renommée,
Soit qu’vne vengeance enflammée
Luy dreſſe vn funeſte buſcher,
Elle a touſiours des antidotes
Contre ce que les ames ſottes
Vomiſſent de plus venimeux,
Et la plus barbare inſolence
Se rompt comme vn flot eſcumeux
Contre le roc de ſa Conſtance.
es
Tyrſis, cherchons noſtre élement
De dans ce beau genre de vie,
Qui franc de malice, & d’enuie
Ireuue le vray contentement:
Voyons d’vne œillade ſeraine
Sur la montagne, & ſur la plaine
Tomber les diſgraces du Ciel,
L’enuifageans ſans amertume
Deſcharger ſon ire, & ſon fiel
Parmy les foudres qu’il allume.