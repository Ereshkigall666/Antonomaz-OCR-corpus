2

Que ſa rauiſſante ſplendeur
Fait vn agreable ſpectacle
Mariant par vn doux miracle
L’innocence auec la grandeur!
Qu’on void de beautez, & de graces
Deuancer, & ſuiure ſes traces,
Et qu’il naiſt de fleurs ſoubs ſes pas!
Iamais les preſens de l’Aurore
N’aſſortirent de tant d’appas
Les charmes naturels de Flore.
ie
Les plus beaux objets de Paris
Deuenoient laids par ſon abſence;
Les ſources de reioüiſſance
Voyoient tous leurs ruiſſeaux taris:
L’Vtile, par qui le commerce
Auec tant de douceur exerce
La Ciuile Societé,
Et tous les autres auantages,
Ayantperdu ſa Maieſté,
N’eſtoient que pertes, & dommages.