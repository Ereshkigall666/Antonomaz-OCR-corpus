 4
e3e
Ces Autheurs ſottement peruers
Dont la malice eſt ſans excuſe,
Ne profanéront plus la Muſe
Par tant de faux, & ſales vers:
Ils auoient ſoüillé ſa fontaine
Par vne eau bourbeuſe, & vilaine
Qu’Erinnys leur portoit d’Enfer,
D’ou venoient ces aueugles rages,
Qui dans les mains mettant le fer,
Mettoient le feu dans les courages.
eée
On infecta noſtre bel air
Par cent cloaques d’infamies,
Et la noirceur des calomnies
Ne luy laiſſa plus rien de elair:
Par vne effroyable licence
 En voulant choquer la puiſſance
On choqua les ordres de Dieu,
Qui veut qu’on rende à ſes Images,
Qu’il met au throne, & dans ſon lieu
Vn tribut de iuſtes homages.
 Ie