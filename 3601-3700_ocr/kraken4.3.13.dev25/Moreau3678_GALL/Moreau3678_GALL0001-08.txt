
¬
Et que me ſurprenant d’aſſaut
Il me faſſe faire le ſault.
Mais quoy, ie n’ay plus de remede
Dans le malheur qui me poſſede,
Il faut que ie me tienne icy.
Mais pourtant s’il eſtoit ainſi,
Que bien ſouuent ie m’imagine
Ie changerois bien de Cuiſine,
Car on dit du Coſté du Ro
Que les Soldats ont bien de quoy,
 Et que la REINE leur ordonne
De ne plus eſpargner perſonne.
Ils ont le pillage à tout vent,
Et font bonne chere ſouuent,
Ils deſpoûillent femmes & hommes,
Cheuaux chargez, Mulets de ſommes,
Et ont touſiours dans le gouſſet
Pour faire tourner le foſſet,¬
Auſſi bien ie ſuis en penſée
Ouù ma fortune eſt mieux pouſſée
D’y porter viſtement mes pas.
Car pour moy ie n’eſtime pas,
Que ie ſois obligé d’eſlire
Le party qui me pourra nuire,
La guerre a ce iourd’huy raiſon
Puis demain n’eſt plus de ſaiſon,
Les circonſtances luy font faire
La iuſtice de ſon affaire.
Ie veux donc porter mon eſprit
A e que l’Euangile eſcrit
Et ſelon les loix qu’elle donne
Regler mes mœurs & ma perſonne,
Voicy Paſque auſſi bien venir
Ouù ſage il me faut deuenir,
Bien que durant toure l’année
Mon ame ſoit determinée,

E
1