Il ya deſia long-temps que la France ſouſpi¬
re ſous le ioug de la tyrannie, pluſieurs de ceux
qui eſtoient obligez par honneur, par deuoir,
& par intereſt de s’y oppoſer, en ont eſté eux¬
meſmes complices.
Quelle honte pour toute la France, que
beaucoup de ceux qui eſtoienr commis à la
diſtribution de la luſtice, l’ont eux-meſme
violé́e, & qu’il s’en trouue peu qui n’ayent eſté
gagnez, ou pour mieux dire, corrompus par
quelques ſecrettes penſions. On a veu dans
les Prouinces, & meſme dans la ville Capiale
du Royaume, des Magiſtrats deuenir Partiſans,
donner des iugemens & des aduis, preſider
dans vn Barreau & dans vn Bureau, eſtre Chefs
de la Iuſtice & du monopole.
le veux qu’il n’y ait point de Cour Souue¬
raine dans tout le Royaume, qui n’ait eſté́ ou
ſeduite par des promeſſes, ou esbranlée par des
menaces; meſmes de ceux qui ſe ſont voulu op¬
poſer trop ouuertement aà la tyrannie; on a veu
les vns acheuer la vie dans l’exil, & le poiſon a
malheureuſement auancé́ la mort des autres.
Quoy plus? on a voulu faire mourir ſur des
eſchaffaux ceux qu’on n’a peu corrompre ſur
leurs ſieges. Mais lors qu’il ſombloit que toue
fut perdu, tour a eſté gagné...
¬