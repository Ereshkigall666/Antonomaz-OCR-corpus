t20
par leurs calomnies que i’eſtois entierement à luy.
Ce que ie dis pour faire voir que c’eſt la recompenſe
 que l’enuie, qui ne parle iamais bien de perſonne, m’a
donneé́ entre les Anglois, pour lefquels i’ay tant de
fois hazardé ma vie, appellant Dieu a teſmoin ſi i’ay
iamais eu d’autre intention en tout ce que i’ay fait, que
de ſeruir le Roy & le publie, de qui ie n’ay iamais pre¬
tendu d’autres reconnoiſſances de mes ſeruices, que
l’effet de leurs bonnes volontez, que i’ay touſiours
taſcheé de conſeruer par tous les moyens qui m’e¬,
ſtoient poſſibles.
Ceux du party du Roy mon oncle, n’ont pas ſeule¬
ment médit de moy, mais les rebelles de Vveſtmin¬
ſter m’ont auſſi chargé́ des plus noirs crimes qu’on
puiſſe imaginer parmy des Chreſtiens, diſant que i’e¬
ſtois cruel & barbare, & que ie permettois non ſeule¬
ment le ſac & le pillage, mais les violemens des filles,
les meurtres des petits enfans, & ſemblables iniurieu¬
ſes calomnies: De ſorte que voyant auec lesennemis
du Roy mon oncle les ſiens meſme déchirer ainſi ma
reputation, i’ay ſouuent deſiré de laiſſer ce grand em¬
ploy de General pour le ſeruiren quelqu’autre moin¬
dre charge; mais ayant pleu à ſa Majeſté me le con¬
inuer, ie l’ay accepté, & l’y ay ſeruy de tout mon
pouuoir ſans tromperie ny diſſimulation.
Que ſi ie n’ay pas reüſſi par tout, c’eſt mon mal¬
heur particulier, mais on ſçait bien que dans les lieux
où ie n’ay pas eſté preſent, les ſuccez n’ont pas eſté́
meilleurs: & neantmoins j’ay touſiours eſté le but
contre lequel les traits de la médiſance ont eſté de¬
cochez,