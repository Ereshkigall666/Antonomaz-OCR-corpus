979
conſcience, pour ce qui touche la Religion; c’eſt
pourquoy ie declare en voſtre preſence que ie meurs
Chreſtien, ſelon la profeſſion de l’Egliſe d’Angle¬
terre, comme ie l’ay trouuee, & qu’elle m’a eſté laiſ¬
ſée par le defunt Roy mon Pere, cet honneſte hom¬
me (ſe tournant vers le Docteur Iuxon) en rendra
bon teſmoignage, & puis s’addreſſant aux Officiers
il leur dit:
Meſſieurs, ie vous prie de m’excuſer en cecy, m
caufe eſt bonne, & j’ay à faire à vn Dieu miſericor¬
dieux, ie n’en diray pas dauantage.
 Apres quoy, il dit au Colonel Haroer, ayez
ſoin que l’on ne me faſſe point languir, & Mon¬
ſieur s’il vous plaiſt, il vit en meſme temps qu’vn
Gentilhomme s’approchoit de la hache, il luy dit:
Ie vous prie de prendre garde à la hache, & puis ſe
tournant vers l’Executeur, il luy dit: Ie ne feray pas
longues Prieres, & quand j’allongeray le bras,
alors:
En fuitte de ee, le Roy appella le Docteur I uxon
pour luy mettre ſa coëſfe de nuit, & l’ayant miſe, il
demanda à l’Executeur ſi ſes cheueux l’empéchoient,
l’Executeur luy reſpondit: SRE, il faut les mettre
ſous voſtrecoëffe, cela fut auſſi toſt fait, tant par
l’Eueſque que par l’Executeur. Le Roy dit apres au
Docteur Iuxon, ma cauſe eſt bonne, & j’ay de mon
coſteé́ vn Dieu miſericordieux.
 Le Doteur Juxon, Monſieur, Il n’y a plus qu’vn
pas, il eſt vray qu’il eſt faſcheux; mais il eſt court à̀
paſſer, & vous deuez conſiderer, que c’eſt pour aller
N ij