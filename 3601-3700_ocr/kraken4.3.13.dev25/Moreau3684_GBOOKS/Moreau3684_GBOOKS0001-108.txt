97
drez à̀ Dieu ce qui luy appartient, ſi vous faites en
ſorte que l’Egliſe ſoit reſtablie en bon eſtat, ſelon
l’Eſcriture ſainte, parce qu’elle eſt à preſent en vn
eſtrange deſordre: Ie voudrois bien maintenant
vous en donner vne inſtruction particuliere: Mais
j’en ſuis empeſché par le peu de temps qui me re¬
ſte, & ie me contenteray de vous dire, que pour
paruenir à̀ cét ordre, vous deuez faire vn Synode
National, dont le choix ſoit fait par les Eccleſia¬
ſtiques meſmes, & où toutes les opinions des vns
& des autres ſoient diſcutées clairement, & auec
toute ſorte de liberté.
Pour ce qui eſt du Roy, certainement ie ne veux
pas, & alors le Roy regardant vn Gentilhomme
qui touchoit à la hache, il luy dit: Ne gaſtez pas la
hache qui me doit frapper, & par apres il repritſon
diſcours de cette ſorte.
Pour ce qui eſt de ma Perſonne(j’entends parler
du deuoir qui vous oblige enuers moy) les Loix &
les Statuts du Royaume vous en fourniſſent d’aſſez
amples inſtructions, & parce que cela me regarde
en particulier, ie ne vous en parle qu’en paſſant.
Il ne me reſte plus qu’à vous eſclaircir de voſtre
deuoir enuers les Peuples, & certes comme i’ay deſia
dit pluſieurs fois, apres le ſalut de mon ame, ie n’ay
rien au monde qui me ſoit ny plus cher, ny plus
conſiderable que leur liberteé & franchiſe, qui ne
conſiſte qu’à leur donner vn Gouuernement & des
Loix, par le moyen dequoy ils puiſſent eſtre en aſ¬
ſeurance, & ne point craindre que l’on puiſſe rien
N