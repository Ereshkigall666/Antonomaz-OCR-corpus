45
que les Communes d’Angleterre n’ont iamais efte
vne Cour de Iudicature, ie voudrois ſçauoir comme
quoy ils le ſont, deuenus; Et le Preſident l’inter¬.
rcmpant derechef, luy dit Monſieur, il ne vous eſt
pas permis de continuer ce diſcours. Et au meſme
temps il commanda au Greffier de lire l’acte qui ſuit,
ſans vouloir ſouffrir que ſa Majeſté parlaſt d’auan¬
tage.
Charles Stvart Roy d’Angleterre, vous eſtes ac¬
cuſé à la Requeſte du peuple d’Angleterre de haute
trahiſon, & autres grands crimes, la Cour a reſolu
que vous ayez à y reſpondre.
 Le Roy. Ie reſpondray ſi toſt que i’auray ſçeu de
quelle authorité vous faites cecy.
Le Preſident. Si c’eſtlà toute voſtre reſponce, vous
Gentilshommes qui auez conduit icy ce priſonnier,
remenez-le.
Le Roy. Ie requiers de pouuoir deſduire les raiſons
pour leſquelles ie ne reſpons point.
 Le Preſident. Monſieur, ce n’eſt pas à vn priſonnier
à requerir.
Le Roy. Repetant ce mot de priſonnier, luy dit,
Monſieur, ie ne ſuis pas vn priſonnier ordinaire.
 Le Preſident. La Cour a conſideré ce que vous eſtes,
& ſa iuriſdiction, qu’elle a deſ-ja eſtablie, & ſi vous
ne voulez pas reſpondre, nous donnerons ordre
d’enregiſtrer voſtre refus.
Le Roy. Vous n’auez iamais entendu mes rai¬
a
ſons.
Le Preſident Monſieur, vos raiſons ne doiuent point
F ij