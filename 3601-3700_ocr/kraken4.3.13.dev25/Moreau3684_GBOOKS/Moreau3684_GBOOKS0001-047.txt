36
conſtituer vn Parlement, & meſme le Roy deuroit
y auoir eſté. Eſt-ce de la ſorte que l’on cpnduit le
Roy en ſon Parlement? Sont-ce icy les ſermens que
mes deux Chambres, & ceux qui ont pris les armes,
ont fait ſi ſolemnellement deuant Dieu & deuant les
hommes, dans les commencemens de ces miſerables
troubles & diuiſions? Ils diſoient qu’ils prenoyent
Dieu aà̀ teſmoing, qu’ils n’auoyent point d’autre in¬
tention(s’il plaiſoit à Dieu de donner vn bon ſuceez à
leurs armes) que de me maintenir dans tous mes hon¬
neurs, droits & priuileges, & de faire en ſorte que ie ſe¬
rois plus puiſſant que pas vn Roy ou Prince de mes
voiſins, & qu’ils me donneroient plus d’authorité́ & de
prerogatiue qu’à pas vn de mes predeceſſeurs Sont-ce
là ces ſermens ſi ſolemnels? Eſt-ce icy mettre vne fin
au traité qui m’anoir eſté offert ſous la foy publique?
Il faut que vos actions ſoient veuës & connuës de tout
le monde, faites moy donc voir que vous auez vne au¬
thorité legitime, ſoit par la parole de Dieu dans l’Eſ¬
criture, ſoit par les Loix & Conſtitutions du Royaume
&ie reſpondray.
Le Preſidente. Monſieur, ſi vous auez propoſeé vne
queſtion, l’on vous y a reſpondu. Et puiſque vous ne
voulez pasreſpondre deuant cette haute Cour, elle ne
laiſſera pas de proceder, & en acheuant ces mots il dit.
Que ceux qui l’ont amené icy, le reprennent en leur
charge & le remennent: Auſſi-toſt le Roy ſe leua de
ſa chaire pour s’en aller, & ayant deſia le dos tourné,
 le Preſident luy dit, Monſieur, la Cour deſire ſçauoir
ſice que vous auez dit eſt toute la reſponſe que vous