81
perſonnes de proclamer aueun Roy ſans le conſen¬
tement du Parlement, à peine de crime de haute¬
trahiſon, parce qu’autrefois en Angleterre, apres
la mort des Roys, on a veu proclamer Roys ceux
qui eſtoient de la Lignée, Il fut auſſi faie defenſe de
preſcher, ny dire aucune choſe contre le procedé, &
la ſupreme authorité de la Nation & des Communes,
ſur peine d’empriſonnement, & autres punitions s’il
y eſchet, & qu’à cette fin ſeroit dreſſe vn Edit qui
ſeroit publié par tout le Royaume, àce que perſon¬
ne n’en pretendiſt cauſe d’ignorance.
 Ce n’eſtoit point aſſez aux Commiſſaires d’auoir
fait des actes de Iuſtice, il falloit en faire de Reli¬
gion, afin que ieur entrepriſe euſt les apparences de
l’vne & de l’autre, c’eſt pourquoy le lendemain xxvj.
Ianuier, qui eſtoit iour de Dimanche, ils furent en
prieres dans la Chapelle de Vvithall, & ieûnerent
tout le iour, les Prieres eſtant acheuées ils s’aſſem¬
blerent dans vne Chambre de la meſme Maiſon, où
ils reſolurent que la place de l’execution ſeroit de¬
uant le lieu du banquet de Vvithall, que pour cét ef¬
fet on y dreſſeroit des balluſtres dés le lendemain, &
qu’au milieu des balluſtres il ſeroit fait vn eſchaf¬
faur. La paſſion deuoit encore cette circonſtance,
d’ordonner que le Roy ſeroit executé à mort, aulieu
ouù̀ les Roys prenoient auparauant leurs diuertiſſe¬
mens, pour faire que le ſupplice fuſt plus ſenſible
par le ſouuenir des grandeurs.
eiline eereneione eeae ſe neſie