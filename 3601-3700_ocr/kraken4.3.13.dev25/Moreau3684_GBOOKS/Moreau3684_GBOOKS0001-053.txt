42
en conſcience du deuoir qui m’oblige premierement
enuers Dieu, & par apres enuers mes ſujets, pour la
conſeruation de leur vie, de leurs biens, & de leur li¬
berté, ce qui me fait croire que ie ne puis reſpondre
que ie ne ſois ſatisfait de l’authorité de cette Cour,
& toutes les procedures faites contre quel homme
que ce ſoit.
Le Roy voulant continuer ſon diſcours & lire
vn papier qu’il auoit en main, où eſtoient ſes raiſons
& les propoſitions qu’il vouloit faire à la Cour, il ne
luy fut pas permis de les dire, il donna depuis ce me¬
moire eſcrit de ſa propre main à la Princeſſe Eliſa¬
beth ſa fille, il ſera inſeré cy-apres en ſon ordre.
Le Preſident. Monſieur, il faut que ie vous inter¬
rompe, ce que ie n’entreprendrois pas, ſi ce n’eſtoit
que tout ce que vous faites & tout ce que vous dites
n’eſt point conforme aux procedures d’aucune Cour
de Iuſtice, vous comparoiſſez en la Cour comme vn.
priſonnier; vous eſtes accuſé pardeuant elle comme
vn granderiminel, & neantmoins vous entreprenez
de conteſter ſa competance, & vous commencez
d’argumenter & de diſputer contre ſon authorité.
Ce n’eſt point là le ſujet qui nous aſſemble icy, pas
vne Cour de Iuſtice ne voudroit ſouffrir cette con¬
teſtation: Vous deuriez donc vous ſoubmettre,
& declarer clairement, ſi vous voulez reſpondre
aà vos charges ou non, & quelle eſt voſtre reſ¬
ponſe.
Le Roy. Monſieur de grace, ie ne connois pasla
forme des Loix, mais ie ſçay pourtant ce qu’eſt la