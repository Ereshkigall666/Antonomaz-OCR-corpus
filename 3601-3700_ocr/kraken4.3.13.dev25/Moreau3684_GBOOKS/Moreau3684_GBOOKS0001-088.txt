1
 77
& comme par rencontre; d’ailleurs nous ſç̧auons
fort bien tous les diſcours que tous ceux de voſtre
party tiennent de nous.
Le Roy. Ie ne ſç̧ay rien de. cela.
Le Preſident. Monſieur, vous auez touſiours per¬
ſiſte à ne point vouloir  reconnoiſtre cette Cour,
partant vous vous y adreſſez inutilement, pour re¬
querir quelque choſe, & nous ne vous le deuons pas
permettre, meſme. l’ordre eſt tel, que dés le pre¬
mier iour de la Sceance de cette Cour, ayant par
vn mépris viſible conteſté ſa competence, nous ne
deuions pas depuis ce temps vous donner la moin¬
dre audiance; & à moins que de reconnoiſtre, &
vous ſoubmettre à̀ la Cour, il ne vous eſt pas permis
de parler, vous auez eu deſia trop de liberté & de
delays; Si nous pouuions neantmoins vous en accor¬
der dauantage l’on ne vous le refuſeroit pas, & l’on
 entendroit tout ce que vous auriez à dire pourv¬
ſtre aduantage, & pour la deſcharge du tout, ou
de partie des crimes enormes, dont vous eſtes ae¬
cuſé. Mais comme nous n’y voyons point de reme¬
de, ie ne vous incommoderay point dauantage, &
ie vous diray ſeulement que vos pechez ſont ſi
grands, que ſi vous y penſez atteéntiuement, vous
ne pouuez manquer que vous n’en ayez vnegrande
contrition & repentance; C’eſt ce que la Cour ſou¬
haitte de tout ſoacœur, afin qu’il plaiſe à Dieu
vous faire miſericorde, tout au moins ſur la meil¬
leure partie de vous-meſme. Car Monſieur, pour
ce qui eſt de l’autre partie, nous ſommes bligez
 ij