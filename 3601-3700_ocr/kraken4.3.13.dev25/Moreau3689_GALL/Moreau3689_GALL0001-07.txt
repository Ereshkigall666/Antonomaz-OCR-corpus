4
Mais ſur tout ie fus bien ſurpris
Voyant cét objet pitoyable,
N’eſtre pas exempt du mépris
Dedans vn ſort ſi deplorable;
Sa nudité me fit horreur,
Et teint tous mes ſens enerreur
Comme vne choſe non commune,
Il luy reſtoit vn peu de pain,
Et pour combler ſon infortune,
Ie luy vis rauir de la main.
Ce ne fut pas encore tout
Ce qui troubla ma fantaiſie,
Car apres l’auoir veu debout
Elle tomba comme ſaiſie
D’vn tremblement vniuerſel
Tout ainſi que lors que le Ciel
Lance ſes feux deſſus la terre
Et menace ſes habitans
De les punir de ſon tonnerre
Non plus n’y moins que les Titans.
Ainſi ie m’imaginois veoir
Cette inconſolable affligée,
Dans vn extreme deſeſpoir
De ſe voir iamais ſoulagee,
N’ayant prés d’elle en ſes mal-heurs
Que les plus infames voleurs,
Et qui ne tendoient qu’au pillage,
Qu’elle veit de ſes propres yeux
Qu’ils faiſoient deſia le partage
De ſes biens les plus prerieux.
Enfin