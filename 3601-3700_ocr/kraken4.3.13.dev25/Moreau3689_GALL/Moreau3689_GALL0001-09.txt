6
Ce fut lors, que leuant les yeux
Qu’elle auoit tourné vers la terre,
Qu’elle tint ces proposaux Cieux,
Qui ſembloient luy faire la guerre:
Iuſtes Dieux iuſtenenttouchez,
De l’excez de tant de pechez
Que ma conduite infortunée
A ſouffert trop impunément,
Conſiderez ma deſtinée,
Moderez voſtre chaſtiment?
Si depuis mes plus ieunes ans,
Il s’eſt gliſſé trop d’inſolence
Par l’intrigue des Partiſans,
Qui m’ont nourry dans le ſilence,
Maintenant i’éleue mavoix,
Proteſtant de garder vos Loix,
Et de vous eſtre plus fidele,
Car voſtre reſpect monvainqueur
Sera la regle & le modele,
De tous les deſſeins de mon cœur.
Helas! que ne ſuis-jeen eſtat
De vanger toutes mes injures,
Et de reprimer le Soldat,
De tant d’excez & de parjures;
Vous ſeriez honnorez de tous,
Et la Paix qui depend de vous
Feroit reſpecter ma Couronne,
Ie vous la demande au beſoin,
Pour me remettre dans mon Throſne,
Et qu’Archandre en prenne le ſoin.
- 