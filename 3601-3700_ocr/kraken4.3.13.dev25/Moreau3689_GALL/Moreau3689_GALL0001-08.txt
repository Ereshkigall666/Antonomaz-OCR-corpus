¬



Enfinne pouuant oublier
Ce qui fut ſenſible à mon ame,
Ie ſuis contraint de publier
Le reſſentiment qui m’enflamme,
Ayant veu quantité d’enfans
Auſſi-toſt mourans que naiſſans,
Entre les bras des pauures meres,
Que la Nymphe voyoit perir,
Auec des douleurs tres-ameres,
De ne pouuoir les ſecourir.
En meſme temps ie fus confus
Des clameurs d’vne populace,
Qui ſe plaignoit de tant d’abus
Qui ſe commettoient en ſa face;
Incontinent de toutes parts,
I’apperceus des grauesvieillards,
Faiſans des humbles Remonſtrances,
Afin que la Nymphe entendit,
Que mourant parmy ces ſouffrances
Elle perdoit tout ſon credit.
 Auſſi-toſt qu’elle euſt entendu
Que ſon honneur & ſon eſtime,
Couroit riſque d’eſtre perdu
Dans le deſordre & dans le crime,
Ie la vis changer de couleur,
Et comme oubliant ſa douleur,
Elle monſtra que ſon courage
N’eſtoit point encore abbatu;
Et que pour vanger ſon outrage
Elle auoit aſſez devertu.
B