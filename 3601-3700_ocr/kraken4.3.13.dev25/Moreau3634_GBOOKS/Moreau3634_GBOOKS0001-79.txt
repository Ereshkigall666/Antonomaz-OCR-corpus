8
Beaucoup ſe retirerent dans cette crainte, & ſoit qu’elle fut vraye
ou ſimulée, en la perſonne de M. de Beaufort, il fit tenir preſts
des gens pour monter à cheual en cas de beſoin. Cependant ſur les
onze heures vn aduis fut port́ à̀ Monſieur de la certitude du dé¬
part, dés ce moment il enuoya aduertir ſes creatures & ſes amis:
M. de Beaufort marcha auec bon nombre de cauallerie aux enui¬
rons du Palais Royal, & en pouſſa meſme iuſques au cours de la
Reine. On fut ehez le Preuoſt des Marchands l’en aduertir, don¬
ner l’allarme aux Quarteniers; Les Bourgeois de laruë de S. Hono¬
ré ſe tindrent ſur leur garde, & Monſieur demeura botté iuſques à
quatre heures attendant des nouuelles. A vne heure il enuoya
Deſouches à la Reine, luy repreſenter la conſequence de ſon de¬
 art, dont le bruit ſeul eſtonnoit tout Paris, il la trouua dans le
lict, elle luy dit que l’on ne penſoit à rien moins, & que Monſieur
pouuoit croire que ſi elle eut voulu emmener le Roy elle n’aurois
pas tant attendu, ny fait tout ce qu’elle auoit fait. On ne laiſſa pas
tontesfois d’enuoyer des Bourgeois aux portes de la Conference,
S. Honoré, Richelieu & Montmartre, l’on aduertit les battelliers
de la Grenoüilliere, & iuſques au poinct du iour on demeura dans
cette allarme.
A dix heures Monſieur fut au Parlement, & lors qu’il eut pris ſa 
place, le premier Preſident propoſa vne difficulté dans l’Arreſt du
iour d’auparauant, touchant ce qui regardoit donner aduis aux
Parlemens, mais comme on croyoit que ce fut pour en retarder
l’execution, & que le bruit s’éleuoit, Monſieur prit la parole, &
dit, qu’il vouloit informer la Compagnie de ce qui s’eſtoit paſſé le
ſoir d’auparauant, & la nuict meſme il commença. Meſſieurs, hier
au ſoir ſur les onze heures ie receus vn aduis de bonne part, certain,
ie dis certain, & dont ie ne puis douter, qu’on vouloit emmener le
Roy, & que toutes choſes y eſtoient preparées dans le Palais Royal,,
que la cauallerie & les trouppes qui auoient conduits le Cardinal
eſtoient reuenuës ſur leurs pas, & ſe trouuoient prés d’icy pour fa¬
ciliter ce deſſein. Sur cela j’enuoyay aduertir le Preuoſt des Mar¬
chands, ie fis monter à cheual pluſieurs de mes amis, & enuoyay di¬
re à la Reyne qu’elle ne pouuoit pis faire pour le ſeruice du Roy,
que de l’emmener eſtoit perdre tout, & que déja le peuple en eſtoit0
tot emeu; le donnay ordre auſſi qu’on fit garde aux portes pro¬
che du Palais Royal, & demeuray botté iuſques à quatre heures,
preſt à prendre les reſolutions propres à remedier aà ce deſſein; ll