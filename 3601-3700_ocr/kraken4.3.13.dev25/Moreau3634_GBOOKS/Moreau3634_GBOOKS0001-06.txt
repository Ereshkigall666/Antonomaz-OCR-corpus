ſur l’auis qu’il auoit eu que le Coadjuteur le viſitoit ſouuent dégui¬
ſé́, il auoit eu peine à le venir voir; Le Cardinal ſans ſe troubler ré¬
pondit, qu’il auouoit qu’il auoit tort de ne l’en auoir pas auerty,
que de voir le Coaduteur en gregues rouges, l’eſpée au coſté, &
des plumes ſur le chapeau eſtoit vn diuertſſement agreable, qu’il
luy promettoit s’il y retournoit iamais, de luy en donner le paſſe¬
temps. Cette aſſeurance du Cardinal aida fort à tromper M.le Prin¬
ce, incapable de crainte, il ne put ſe perſuader qu’vn homme qu’il
venoit de ſauuer de la fureur du peuple, & de la juſtice du Parle¬
ment, put oublier ſi-toſt ſes bienfaits, & charmeé des careſſes de la
Reine, & des promeſſes qu’il en auoit receu, de contribuer de tout
ſon poſſible à le rendre le Prince le plus conſiderable de l’Europe,
s’il vouloit s’vnir de cœur auec le Cardinal, il luy fit proteſter- vne
nouuelle amitie par le Preſident Perraut, & la ioye auec laquelle
il accepta ſes offres, iointe aux precautions qu’il croyoit auoir pris
d’ailleurs le confirma ſifort dans l’opinion de ſon pouuoir, que par
le meſpris qu’il fit de beaucoup d’auis, vne entrepriſe où̀ l’on n’ha¬
zardoit pas moins que le Royaume, deuint vne action commune &
vn projet fort ordinaire.
Le matin meſme de ſa derention le Cardinal luy manda qu’il
auoit à luy communiquer vne affaire d’importance, M.le Prince ſe
rendit chez luy, où le Cardinal luy dit, qu’il auoit auis certain que
Deſcoutures eſtoit à Paris depuis vingt-quatre heures, caché́ dans
vne maiſon vers la porte Montmartre, & que la conuiction de l’aſ
ſaſſinat entrepris contre ſa perſonne eſtant infaillible ſi l’on pou¬
uoit l’arreſter, il falloit donner ordre de s’en ſaiſir; qu’on pouuoit
apprehender quelque emotion, & que les amis du Coadjuteur iu¬
geans ſa perte de la prſon de Deſcoutures, ne s’efforçaſſent de le
ſauuer, que pour l’éuiter il trouuoit à propos de le mettre hors de
Paris, attendant que le Parlement ordonna qu’il fuſt tranſporté à
la Conciergerie, que la porte de Richelieu eſtoit fort propre pour
le conduire, & qu’afin de le pouuoir ſeurement, on commanderoit
aux Gensd’armes de ſe tenir derriere l’Hoſtel de Vendoſme, preſts
à marcher lors qu’il ſeroit temps. Monſieur le Prince approuuga ces
propoſitions, & preuenu de la paſfion de ſe venger, il ſe laiſſa ſur¬
prendre aux artifices du Cardinal, & conſentit ainſi innocemment
aux ordres neceſſaires pour ſa priſon, qu’il penſa deſcouurir le iou
d’auparauant entrant dans la chambre du Cardinal, ſur la table
duquel le Tellier Secretaire d’Eſtat les eſcriuoit.