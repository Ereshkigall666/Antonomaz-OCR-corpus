44
te de Meſſieurs les Princes, ils ſont peut-eſtre d́ja libres, elle m’a
commandé d’enaſſeurer la Compagnie, M. le Maréchal de Gram¬
mont eſt party en diligence. Monſieur reprit, Ie ſç̧ay qu’il n’a point
d’ordre de les deliurer, qu’il va ſeulement negotier; Le premier
Preſident repartit, Vous verrez à ſon retour Monſieur, ſur quoy
Monſieur dit, M. le premier Preſident, vous en ſçauez donc plus
que moy; Ie ne dis pas cela, Monſieur, mais ie ſçay qu’il a cinq re¬
lais de caroſſe ſans celuy que ie luy ay preſté, & que depuis on luy a
depeſché des Courriers; Encore vne fois, Monſieur, ne precipitez
pas l’affaire.
 Il obtint auſſi peu cette fois qu’il auoit fait auparauant, Monſieur
demeura toûjours ferme, & le premier Preſident ayant perdu tou¬
te eſperance, demanda l’auis du Rapporteur, qui s’eſtendit long¬
temps ſur les deſordres de l’Eſtat, qu’il donna tous à la mauuaiſe
conduite du Cardinal. Il dit, qu’apres la declaration de Monſieur
on ne deuoit plus conſulter à l’exclure des Conſeils, que ſa de¬
mande eſtoit iuſte, & qu’il luy falloit donner ſatisfaction; Que
dans le rapport qu’il luy auoit pleu faire de tout ce qui s’eſtoit paſ¬
ſeé depuis dix-huit mois, il y auoit ſuffiſamment dequoy ordonner
d’informer; Que le Cardinal eſtoit coupable de tous les maux arri¬
uez depuis la Regence, des rauages faits par les ſoldats, de la diſſi¬
pation des Finances, & qu’on ne pouuoit plus douter des mauuai¬
ſes inſtructions qu’il donnoit au Roy, apres les auoir appris de la
bouche de Monſieur; Qu’il traitoit les ſujets du Roy de rebelles, &
la Cour de Parlementaires d’Angleterre:Que pat ſes artifices ordi¬
naires il s’oppoſoit à la liberteé des Princes, & que la Cour ayant
declaré leurs preſences neceſſaire au repos du Royaume, le Cardi¬
nal en deuoit eſtre iuge perturbateur, & que comme tel on deuoit
decreter contre luy, & ſupplier la Reine de l’éloigner de la perſon¬
ne du Roy & de ſes Conſeils, d’enuoyer vne Declaration d’inno¬
cence pour Meſſicurs les Princes, & de les mettre au plutoſt en
liberté.
Quelques-vns de Meſſieurs de la grand’Chambre furent d’auis
de la Conference.
Monſieur de Brouſſel en prit vn bien rigoureux contre le Cardi¬
nal, & declama fort contre luy.
Monſieur Coqueley, auquel la parole eſtoit demeurée le Mer¬
credy d’auparauant, auoit eu deſſein de prouuer (mal concerte
alors, auec le premier Preſident) que Li et Senasoribaus de Repub. loqa.