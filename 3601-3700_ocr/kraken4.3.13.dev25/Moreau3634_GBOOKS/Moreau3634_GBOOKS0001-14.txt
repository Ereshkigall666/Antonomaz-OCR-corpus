 13
rirer qu’vn refus poſitif de ce qu’elle deſiroit. Le ſoir elle le repreſ¬
ſa ſans effet; & la Reyne ayant deſiré qu’elle vint le lendemain à
Paris d’vne trate, pour s’y rendre pluſtoſt qu’elle, & donner ordre
qu’aà ſon arruee rien ne ſe paſſaſt contre le Cardinal. Le matin
auant qu’elle partit, vn Gentil-homme du Cardinal fut de ſa part
auertir Legue, qu’il ſouhaittoit de l’entretenir: D’abord il luy de¬
manda ſi Madame de Chevreuſe eſtoit partie, Legue ayant reſ¬
pondu qu’il l’auoit quittée preſte à monteren caroſſe, il comman¬
da de courir apres, elle reuint au Chaſteau, dont le Cardinal auer¬
ty deſcendit ſi bruſquement pour la rencontrer, que peu s’en fal¬
lut qu’il ne ſe tua: Il fit excuſe à Madame de Chevreuſe de la peine
qu’elle prenoit, & luy dit, que puis qu’elle eſtoit partie, il ne vou¬
loit pas l’arreſter plus long-temps. Mais que M. de Legue l’in¬
formeroit de tout ce qu’il auoit à luy dire, il remonta dans ſa
Chambre auec luy, où s’eſtans enfermez ſeuls, il dit aà̀ Legue, que
depuis auoir quitté Madame de Chevreuſe, il auoit penſé à tout
ce qu’elle luy auoir repreſenté, que ce n’eſtoit pas qu’il ne vit de
grands inconueniens à luy acccorder ſa demande pour le Co¬
adjuteur; mais qu’enfin il eſtoit reſolu de ſatisfaire en tout Mada¬
me de Chevreuſe, & qu’il le prioit de l’aſſeurer qu’auſſi-toſt qu’il
ſeroit à Paris, il luy accorderoit tout ce qu’elle ſouhaitoit, ſi elle
luy conſeilloit encore vne fois. Legue, auant que de le quitter luy
dit, Vous voyez, Monſieur, à quoy vous vous engagez, puis que
vous me rendez entremetteur de cette affaire, ie ſuis obligé de
vous dire, que ie pretend eſtre vn Miniſtre de bonne foy, & que
vous ne deuez pas en vſer à voſtre ordinaire, ny tirer l’affaire en
longueur, il faut qu’elle s’acheue ou ſe rompe deux jours apres vo¬
ſtre arriuee à Paris, ll luy en donna derechef parole, & le jou
d’apres le Cardinal vint aà̀ Paris auec le Roy.
Sur les demandes de Madame de Chevreuſe & les lettres du Tel¬
lier receuë à Libourne prés Bordeaux, il n’auoit pas balancé́ à ſe
reſoudre, çraignant l’eſprit du Coadjuteur, & l’authorité qu’a
vſurpé en France la dignité de Cardinal, il ugeoit eombien luy
ſeroit perilleux d’y’éleuer vn homme appuyé deſia par ſon merite
& par ſa naſſance, & qui eſtimé de tout le Royaume, & aymé
particulierement de Monſieur le Duc d’Orleans, ſe pourroit ren¬
dre maiſtre des affaires, & porter ombrage aà ſa fortune. Il n’auoit
temis à ſon retour la concluſion de cette negociation, que pour
dans l’eſperance qu’il donnoit du ſuccés, arreſter le commeroe
