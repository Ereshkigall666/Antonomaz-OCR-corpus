M. Barin que non ſeulement il eſtoit honteux aux Officiers de la
Couronne de s’attacher aux intereſts d’vn Miniſtre eſtranger, con¬
tre ceux du Lieutenant General leur chef principal ne, mais enco¬
re ignominieux à des François d’abandonner le party d’vn Prince
du ſang Oncle du Roy, pour ſouſtenir celuy du perturbateur du re¬
pos, & du perſecuteur du ſang de leur Souuerain; qu’il ne pouuoit
aſſez s’eſtonner qu’on put trouuer des ames aſſez baſſes, & qu’il ſup¬
plioit Monſieur de les faire rentrer dans leur deuoir, & leur enuoyer
commander de ſe rendre aupres de ſa perſonne pour executer ſes
ordres; Que cette laſcheté reprochable à noſtre narion ne s’eſtoit
remarquée que depuis l’iniuſte éleuation des fauoris; A laquelle
tous les gens de bien deuoient deſormais s’oppoſer, pour ne plus
voir dans le cœur de la Nobleſſe ces corruptions & ces taches. Que
ſon auis eſtoit que la Reine fut ſuppliée d’éloigner des affaires le
Cardinal Mazarin, de ny plus admettre que les Princes du ſang, &
pour cet effet donner vne Lettre de cachet pour ouurir les priſons
du Havre, d’enuoyer vne Declaration d’innocence pour Meſſieurs
les Princes, & de commander à tous les Oſficiers de la Couronne
de rendre ce qu’ils doiuent à M. le Duc d’Orleans, lequel on deuoit
remercier de l’affection qu’il teſmoignoit pour la Compagnie, & de
la protection qu’il luy accordoit.
M. le Preſident le Coigneux qu’il falloit encore tenir quelque
meſure, que lors qu’il s’agiſſoit de perdre vn premier Miniſtre quel¬
que coupable qu’on le reconnut, les ſujets deuoient ce reſpect à
Ieur Souuerain de ne pas d́truire leur ouurage, mais ſeulement luy
en faire connoiſtre les crimes; Qu’il auoü̈oit que quand M. le Car¬
dinal ne ſeroit pas l’autheur des deſordres, que la haine publique
demandoit ſon éloignement Mais qu’il le falloit obtenir par des
remonſtrances capables de faire voir à la Reine la neceſſiteé de ſon
abſence, des Conſeils du Roy; Qu’il eſtoit certain que l’auerſion
generale eſtoit vne forte conuiction de ſon mauuais gouuernement,
qu’auſſi falloit il prendre garde que ſon é loignement ne couſta cher
à la France, que ſi on adjouſtoit à ſon excluſion des affaires des pet¬
miſſions d’informer, & d’autres choſes capables de le deſeſperer, il
auoit nombre de places auec leſquelles il eſtoit à craindre qu’il n’e¬
meut vne dangereuſe guerre; Que la prudence & la ſageſſe de la
Reine pouuoit remedier à tout; Que juſques la la Cour auoit ſou¬
 haité pr incipalement la liberté des Princes, que Monſieur s’en eſtoit
aſſez expli qué, que cela l’obligeoit à dire qu’ils ne deuoient pas en¬