M. le Cardinal m’en ſceut mauuais gré, il ſe pleignit que j’auois
empeſché le ſucceés des armes du Roy, & m’en fit écrire en ces ter¬
mes par la Reine. A la ſortie de Madame la Princeſſe de Bor deaux
il eut vne longue conference auecelle, & retira Meſſieurs les Ducs
de Boü̈illon & de la Rochefoucaut ſans m’en donner aucun auis..
Chacun ſçait que l’eſté dernier les ennemis entrerent en France,
on ſcçait auſſi qu’il nous vint des nouuelles que dans quatorze heu¬
res ils ſeroient au Bois de Vincennes; Pour la ſeureté́ des perſonnes
de Meſſieurs les Princes, ie les fis tranſporter à Marcouſſy; Onſe
plaigt à la Cour de ce tranſport, quoy que pluſtoſt que de les
abandonner aux ennemis, ie les aurois conduits juſques aux extre¬
mitez du Royaume, l’armée d’Eſpagne ſtant retirée dans la Cham¬
pagne, j’en eſcriuis à la Reine par trois fois, pour ſç̧auoir ſielle vou¬
loit que ie les fiſſe ramener au Bois de Vincennes, ie n’en eus point
de reſponſe. Lors que le Roy fut de retour à Fontaine-bleau ie m’y
rendis auſſi-toſt, il me fut propoſeé de permetrre qu’on les condui¬
ſit au Havre. La Reine m’en fit les dernieres inſtances, & pour ne
pas contredire à ſes ſentimens, ie fus obligeé d’y conſentir; Peu apres
ie manday Monſieur le Garde des Sceaux & Monſieur le Tellier,
auſquels ie dis que ie n’approuuois point ce tranſport, & que dans
vne affaire de cette importance, il me falloit vaincre par raiſons &
non pas par prieres; Mõſieur le Cardinal m’en fit faire reproche par
la Reine, & m’en témoigna meſme quelque choſe; Depuis ce temps
il a touſiours conſerué tant d’aigreur, que ie vous puis aſſeurer
que la pluſpart des Conſeils ſe ſont paſſez en diſpute, il a eſuté tant
qu’il a peu de me faire part des affaires, & meſime peu de iours ſe
paſſoient qu’il ne propoſa des choſes violentes contre cette Com¬
pagnie, qu’il ne me preſſa d’aandonner mon neueu de Beaufort
& Monſieur le Coadjuteur, que chacun connoiſt pour gens de
bien, qu’il ne s’efforça d’inſpirer au Roy des défiances de ſes peu¬
ples, & ne luy donna des inſtructions de perilleuſe conſequence
pour ſa jeuneſſe; Iuſqu’enfin à Mercredy dernier que parlant de ces
aſſemblées, il dit, Qu’il voyoit bien qu’on en vouloit au Roy, que
l’on pretendoit commencer par luy, comme on auoit fait en An¬
gleterre par le Vice-Roy d’Irlande, & qu’apres on ne pardonne¬
roit ny à moy, ny à la Reine, ny au Roy meſme: mais que pourueu
que ie ne m’en meſlaſſe point, il viendroit bien à̀ bout de ſes enne¬
mis. Ie luy reſpondis là deſſus, que le Parlement de Paris n’eſtoit pas
 comme celuy d’Angleterre, que vous eſtiez tous gens de bien., que