
47
qu’il auoit eu l’audace de ſe vanter qu’il en viendroit bien à̀ bout
pourueu que Monſieur nes’en meſla pas.
Chacun tomboit d’accord qu’il n’y auoit point de comparaiſon
de la neceſité de la preſence de Monſieur, dans les Conſeils à l’ad¬
miniſtration du Cardinal Mazarin, qu’il falloit que Monſieur fut
ſatisfait & qu’il fit deſormais ſa charge, chacun appuyoit auſſi la
Declaration d’innocence, & l éloignement du Cardinal, les vns y
adjouſtoient permiſſion d’informer, les autres le declarer ennemy
de I’Eſtat.
M. Lotin refura l’auis de M. Coqueley par des exemples tirez
des Regiſtres, que non ſeuement il leur eſtoit permis de connoi¬
ftre des affaires d’Eſtat, Per modum exceptionaus, mais encore, quou
quoque modo, & que preferablement à tout autre Corps, le Parle¬
nent deuoit remedier aux deſrdres & pouruoir à la ſeureté du
Royaume, que la mauuaiſe adminiſtration du Cardinal eſtant la
cauſe principale des vns, & la liberté de Meſſieurs les Princes, le
ſeul moyen d’obtenir l’autre, ſon auis eſtoit que l’on demanda l’ex¬
cluſion du Cardinal des Conſeils, & vne Declaration d’nnocence
pour Meſſieurs les Princes.
M. Aubry dit, Qu’il ne pouuoit aſſez s’eſtonner, que Monſieur
eut conſerué ſilong-temps tant de reſpect, & de deference pour la
Reine, que de ſouffrir dans la premiere place de l’Eſtat, vn Mini¬
ſtre de la liberaliteé duquel dependiſſent toutes les graces, les char¬
ges, & les dignitez cõſiderables, Que c’eſtoit faire tort au rang qu’il
tenoit dans le Royaume, de permettre cette vſurpation, qu’il le
ſuppliot de ne la plus ſouffrir à l’aduenir, & que pour ce qui regar¬
doit la liberteé de Meſſieurs les Princes, demander vne Declaration
d’innocence eſtoit prendre vne voye trop longue, qu’il faudroit
deliberer deſſus, & que pour l’execution d’vne affaire qui regardoit
des perſonnes ſi importantes, tous les momens eſtoient precieux,
veu meſine qu’au lieu où ils eſtoient, dans vn air mal ſein & corrom¬
pu, retarder leur liberteé eſtoit les expoſer à de grands dangers,
c’eſt pourquoy il eſtoit d’auis qu’on allaſt preſentement ſuppher la
Reine d’accorder vne Lettre de cachet, contenant vn ordre ex¬
prés au ſieur de Bar de les mettre en liberteé, & que pour luy porter
on depeſcha ſur l’heure vn homme de qualité. Il finit là ſon opi¬
nion, & n’ayant rien dit de l’éloignement du Cardinal, M. de Beau¬.
fort luy demanda, & pour M. le Cardinal? Il répondit, il n’y a pas
dequoy douter, Monſieur.