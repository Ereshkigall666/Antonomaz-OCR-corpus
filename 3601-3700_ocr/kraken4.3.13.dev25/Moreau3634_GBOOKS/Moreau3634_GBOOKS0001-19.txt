Balancé par tant de raiſons, il ne ſçauoit aà̀ quoy ſe reſoudre, lors
que Legue outré du refus du Cardinal, témoigna à Madame de
Chevreuſe qu’elle n’en deuoit plus eſtre la duppe, qu’apres luy
auoir gardé parole iuſques à ſon retour elle deuoit eſtre ſarisfaite,
que pour luy il ne croyoit rien faire contre ſon honneur, d’aban¬
donner le party du Cardinal, & que de ſe fier plus long-temps à
vn homme ſans probité́, eſtoit s’expoſer au reproche, ou de conſen¬
tir ou de contribuër à ſes fourbes. Madame de Chevrouſe reſpon¬
dit qu’elle ne vouloit rien faire contre ſa conſcience, que puis
qu’il s’agiſſoit de rompre abſolument auec le Car dinal, elle vou¬
loit encore tenter vne fois l’affaire du Cardinalat, & que s’il per¬
ſiſtoit à le refuſer, elle ſe dégageroit plus facilement.
Legue dans cét eſprit d’aigreur fut le lendemain au Palais d’Or¬
leans, Monſieur le prit à part, & luy dit, qu’il auoit auis que la ca¬
balle des Princes ſe fortifioit dans le Parlement, qu’il trouuoit les
affections rechauffées, & qu’il falloit prendre garde qu’on n’entre¬
prit rien de nouueau. Legue repartit qu’il n’auoit rien à luy reſpon¬
dre ſur ce ſuiet, mais qu’il ſupplioit ſon Alteſſe qu’il luy fiſt l’hon¬
neur de luy accorder vn quart d’heure d’entretien en particulier;
Monſieur apres auoir congedié le Duc de Beaufort paſſa dans la
Gallerie, où Legue le pria de trouuer bon qu’il prit la liberté de luy
faire quelque queſtion, Monſieur l’approuuant l’autre dit, Eſt-il
pas vray, Monſieur, que ſouuent la Cour vous menace de faire ſor¬
tir Meſſieurs les Princes, que dans toutes les affaires où vous reſi¬
ſtez, on vous dit que M le Prince auroit plus de complaiſance, &
que dans pluſieurs rencontres le Cardinal a eu l’audace de vous di¬
re, que la Reine ſeroit forcée de le mettre en liberté; Monſieur ré¬
pondit que tout eſtoit veritable, & Legue pourſuiuit, Eſt-il poſſi¬
ble, Monſieur, que voſtre Alteſſe ſouffre touſiours cette inſolen¬
ce? Ie ne crois pas que vous me puiſſiez accuſer d’eſtre Partiſant de
M le Prince, lesbons traitemens que i’en ay receu ne feront iamais
ſoupç̧onner que ie porte ſes intereſts: Mais enfin, les deſordres du
Royaume, la mauuaiſe conduite du Cardinal, & les traitemens
honteux qu’il fait à Voſtre Alteſſe, contre laquelle il ne cherche
qu’à ſe precautionner, obligent les gens de bien à vous parler libre¬
ment; Liſez, Monſieur, ce papier, dont l’original eſt à̀ Geneue, &
qu’on vous donnera quand vous voudrez, vous verrez s’il vous
croit de ſes amis, ou’s’il veut eſtre des voſtres: Et lorsil luy remit
entre les mains vne copie de l’écrit que le Cardinal auoit donneà