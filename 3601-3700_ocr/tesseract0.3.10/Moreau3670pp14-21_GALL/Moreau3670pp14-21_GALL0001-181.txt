15

Prince, dont le nom leur eftoit en eftime, bien loing de luy
porter de la haine. Mais Dieu qui difpose des Eftats, & qui
tient en fa main les cœurs, & les volontez des Princes,
permit, qu’il y eut de grands mouuemens dans la Sauoye,
& le Piedmont, Le Cardinal de Sauoye, & le Prince Tho-
mas s’eftans liguez auec l’Efpagnol, contre Madame & le
jeune Duc leur Nepueu. Ce qui fut fuiuy de la réuolte de
quantité de places fortes, & prefque de tout le Piedmont.
L’ordre fut enuoyé au Duc de Longueville, de quitter le
Comté de Bourgongne, pour aller au secours de Madame.
Il pañfa les Monts, auec vne Armée de fix à sept mille
hommes, & s’eftant auancé iufqu’à Thurin, pendant que les
Troupes eftoient en marche, il apprit en y arriuant, que le
Prince Thomas &le Marquis de Leganés, eftoient venus au fe-
cours de Chiuas afsiegé par le Cardinal de la Vallette. Il y ac-
courut auffi-toft, fur des cheuaux de pofte, pour ne manquer
pas de fa perfonne, en vne fi belle occafion. Il y arriua fi à
propos, que les deux armées eftans en bataille, l’on com-
mençoit à faire feu de part & d’autre. Le bruit de fa venuë
ayant couru parmy nos Soldats, il parut vne fi grande alle-
greffe, & ils efleuerent vn tel cry de joye, foit par l’affeCtion
qu’ils portoient à ce Prince, foit qu’ils creuffent qu’il
n’eftoit pas feul, & qu’il y auoit du renfort & des troupes
auec luy, qne la nouuelle paffa iufque dans l’Armée enne-
mie, dont les Chefs jugerent à propos de faire leur retraiQe,
, fans hazarder le combat, Et le lendemain, Chiuas se rendit.
L’armée du Duc paffa cependant les Monts, & fi toft
qu’on la vit paroiftre dans le Piedmont, plufieurs places fe
remirent dans le deuoir, enuoyant reconnoiftre Madame,

 
