CVI.
Si le fieur de
la Croifette n’a
pas efté perfi-
de, il eﬁp:lu
moins ingrat.

CVII.

Il deuoit imi-
ter làa genero-
fité de Mofieur
de Chamboy.

62

dans du Duc, & qui ont efté non feulement indépendans,
mais apparamment creatures de la faueur. On fçait que le
S' de la Croifette de pauvre Gentilhomme qu’il eftoit, eft
deuenu fort accommodé par les bienfaits d’vn Prince, dont
il a efté nourry Page, & qui luy ayans fai& des graces tres-
particulieres, lay en obtint encor vne extraordinaire du Roy.
Les grands font trop genereux pour rien reprocher, & pour
conceuoir des foupçons mal à propos contre des gens qui
les feruent bien. Ainfi nous ne voulons pas croire ce que la
Cour a publié, que le fieur de la Croifette s’entendoit auec
elle côtre le Duc ; mais on ne fçauroit l’excufer d’auoir efté
fi froid & fi peu reconnoiffant enuers vn Prince qui l’auoit
obligé auec vne ardeur fi magnifique. On ne blème pas ce
Caualier d’auoir obey au Roy, car c’eft ce que le Prince luy
auoit toufiours enfeigné par parole & par exemple, mais
toute la France s’eft eftonnée qu’il ait femblé faire vn com-
merce honteux de fa foy, qu’il ait abandonné fon Createur
& rendu aux Fauorits vne place qu’il ne deuoit rendre qu’au
Roy Maieur.

S’il eut voulu fuiure les exemples domettiques, il en euft
trouué de genereux qui euffent peu corriger fon ingratitude
& fa lâcheté. Il auoit pù apprendre par la conduite de Mon-
fieur de Chamboy, qu’on ne doit rendre les places qu’à ceux
qui nous les ont confiees pour le feruice du Roy, & que
l’honneur eftant tout à vn Gentilhomme, la faueur ne luy
eft rien. Chacun fçait que la Cour a fait ce qu’elle a pù pour
gaigner cet illuftre, non feulement par la recognoiffance
qu’elle deuoit à fes feruices de trente ans, mais encor par

Le Chafteau de
Caen.

 
