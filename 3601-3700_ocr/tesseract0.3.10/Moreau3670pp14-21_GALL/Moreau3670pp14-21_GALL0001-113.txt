 

?.— E E t
v
-

42

qu’ayant herité du grand credit du Cardinal de Richelieu
nonobftant la petiteffe de fon efprit, & la baffeffe de fa
naiffance, il ne fçauroit pas fupporter fa felicité, & qu’il
feroit de luy-mefme tout ce que fes plus grands ennemis
lai pourroient confeiller de faire pour fe deftruire. Ce ne
fuft pas Jà vn nud raifonnement d’Eftat, ce fuft vne pro-
phetie. Ce Miniftre fe veut perdre, & il fe traitte comme il
merite, & quelques lafches François le veulent conferuer,
c’eft pourquoy il les traitera comme ils méritent, c’eft à
dire en traiftres, & en efclaues.

Mais c’eft vn peché de mefler les interefts des Fauoris,
auec ceux de la Couronne. Difons donc pour derniere
raifon, que le Confeil du Roi deuoit rechercher la paix que
la faueur efcartoit comme contraire à fes deffeins tyran-
niques ; quand ce n’euft efté que pource que les grandes
guerres font toufiours douteufes, & que la vitoire s’eftant
declarée pour nous, pouuoit enfin fe declarer contre nous.
La fortune a beaucoup de pouuvoir par tout, mais elle en a
encore plus parmi les hazards des armes. C’eft par là qu’elle
à fait des Empereurs des Efclaues, & des Efclaues des Em-
pereurs. Et comme la plufpart de nos aduantages venoient
autant de l’aduanture que de la valeur, il falloit craindre vn
reuers, & apprehender que la reuolte que nous auions
fomentée däs la Catalogne, dans le Portugal, dans la Sicile,
& dans le Royaume de Naples, ne fuft enfin portée dans Paris,
dans la Normandie, dans la Prouence, & dans la Guyenne,
& fomentez par des ennemis irritez, qui fembloyent
fe pouuvoir iuftement vanger du mal que nous leur auions

 
