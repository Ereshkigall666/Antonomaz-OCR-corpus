6

receu Madame la Ducheffe de Longueville dans fa maifon,
autant de temps qu’il lui a plû d’y demeurer ; Elle en eft
fortie quand elle l’a voulu, auec la mefme liberté qu’elle y
y eftoit entrée. Elle eft partie du Vieil Palais de Roüen
auec regret, comme elle a depuis efté obligée de quitter
Dieppe, où elle euft bien fouhaitté de trouuer du repos auec
la feureté de fa perfonne. Cette grande Princeffe digne
de compaffion, accablée de douleurs, & reduite en vn
eftat qui peut faire pitié à fes propres ennemis, crût qu’on
auoit deffin de l’arrefter, comme l’on auoit arrefté fes freres
et fon mary ; elle ne fuyoit pas la prifon qui luy euft efté
plus douce & plus fupportable, que la vie qu’elle a menée
depuis. Mais elle iugea qu’eftant libre, elle pourroit feruir
dauantage à la liberté de perfonnes qui luy eftoient fi cheres.
Que fi elle a pris en fuitte quelque engagement auec l’Ef-
tranger, la grande paffion qu’elle auoit pour les prifonniers,
& les artifices dont on a vfé enuers elle, pour luy perfuader
que ce moyen là eftoit le plus court pour les deliurer, luy
ont fait prendre cette refolution, qui eft bien digne
d’excuse, fi l’on pefe auec équité toutes les circonftances
de fon malheur. Ses premieres penfées eftoient bien efloi-
gnées d’aucun confeil de guerre, puis qu’elle congedia
promptement tous ceux qui fe venoient offrir à elle à
Roüen & à Dieppe, & qu’elle commanda au fieur de Cham-
bois de ne faire aucune refiftance dans le Pont de l’Arche,
ordre, qu’elle donna aussi pour les deux autres places. Et ie
ne doute pas que cette Princeffe ne foit dans vn continuel
defplaifir de se voir en l’eftat où elle est, & qu’elle ne sou-

 
