du Clerge de France. 23, AOVST.. 277

pris dans le fonds de la Recepte du Clergé deux cens mil
liures de rente, qu'il auoit donné en augmentation de
gages aux officiers du Clergé, dont il auoit tiré deux mil-
lions huiét cens mil liures. Qu'au mefme temps il auoit
touché pour le droit d'amortiffement quatre millions de
liures, qui auoient outre ce porté dommage aux particu-
liers Beneficiers de plus de trois millions de liures, à caufe
des vexations qu'on leur auoit faites; & qu'en l'annee r64r.
le Clergé luy auoit donné cinq millions cinq cens mil li-
ures, outre le profit que Mefieurs du Confeil auoient fait
fur l'affaire dela finance du huitiefme denier du prix des
alienations du bien de l'Eglife, qui auoit encores vallu plus
de douze cens mil liures ; & cependant qu’on n’eftimoit
rien toutes ces fommes, qui n'eftoient pourtant pas fi peu
confiderables, Et comme la confommation de tant de
biens auoit mis vne neceflité tres-grande dans le Clergé,
cela le mettoit aufli en eftat de ne pouuoir plus refpondre
aux demandes du Roy pour auoir fecours d'argent, que
par desexpreffions deleur bonne volonté, à caufe de l’im-
puiffance où ilseftoient reduits; & quand mefme ils luy
auroient accordé quelque fomme, qu'il feroit impoflible
de la leuer en beaucoup deprouinces, à caufe des non-va-
leurs & des ruïnes des Benefices. Que la Compagnie
neantmoins difcuteroit à loifir toutes ces chofes, & qu’el-
le leur feroit fçauoir larefolution qu'elle y prendroit.

Apres quoy Meflieurs les Commiffaires fe font retirez,
& ont efté reconduits par les mefmes perfonnes qui les
auoient efté receuoir,lefquels eftant de retour la Compa-
gnie s’eft entretenuë quelque temps fur ce qui auoit efté
rapporté, & a particulierement remercié Monfeigneur
de Rheims d'auoir fi bien fouftenu par fa refponfe les in-
terefts du Clergé, & la Compagnie a pris en fuitte jour
à Lundy prochain pour en deliberer.

Mn i
