du Clergé de France. :7.1ANVIER. 677

paffé. A mefime temps mondit Seigneur d'Evreux s’eft mis
au bureau, & a dit, Qu'ilauoit pleua l'Affemblee de don-
ner la naiffance, le progrés & la vigueur au Concile pro-
uincial de la Normandie, tenu par Monfeigneur l'Arche-
ucfque de Roïüen le 14. de ce mois & les jours fuiuans à
Gaillon. Que mondit Seigneur l’auoit deputé vers la
Compagnie pour la remercier de la protection qu'elle luy
auoit donnee, & pour luy rapporter aufi ce qui s’y eftoit
fait en execution de fes ordres. . Qu'à la verité il n’auoit
point de paroles affez puiflantes pour la remercier de l'af-
fiftance qu'il luy auoit pleu de leur donner, & de la force
qu'elle leur auoit infpiree par le zele quelle leur auoit fait
paroiftre, ny pour luy tefmoigner aufli le reflentiment
qu'ils auoient de cette obligation; fa vigueur à les foufte-
nir ayant efté vrayement Sacerdotale & digne des fuc-
ceffeurs des Apoftres; & comme elle auoit efté fans bor-
nes, les fentimens de reconnoiflance qu’ils en auoient
auffi, eftoient au delà de ce qui s'en pouuoit imaginer;
mais qu'ils demeuroient empreints dans leurs cœurs pour
en conferuer vne memoire viue, & s’il fe pouuoit eter-
nelle, Qu'il fe prefentoit àl'Affemblee ayant en main les
Canons qu'ils y auoient faits, qui luy feroient beaucoup
mieux connoiftre les matieres qu'ils y auoient traittees,
&t la prorogation de la tenuë dudit Concile (qu'ils awoient
efté obligez d'interrompre pour quelque temps) qu'il ne
le pourroit pas faire pour fon difcours. Il a donc repre-
fenté, que l'indiétion dudit Concile ayant efté faite dans
la Prouince felon les formes , l'arreft du Parlement de
Roüen portant deffenfes de s'affembler a peine de faifie
du temporel des Bencfices, auoit efté enuoyé & fignifié
prefqu’en mefme temps par toute la prouince. Qu'il
n'auoit pas laiflé de s'y rendre vn jour deuant celuy de
l'indiction; & incontinent apres luy , le Doyen & deux
Chanoines de fon Eglife , deputez par le Chapitre pour
affifter audit Concile, lefquels, apres auoir rendu leurs
deuoirs à Monfeigneur l'Archeuefque de Roïüen , s'e-

QQga il
