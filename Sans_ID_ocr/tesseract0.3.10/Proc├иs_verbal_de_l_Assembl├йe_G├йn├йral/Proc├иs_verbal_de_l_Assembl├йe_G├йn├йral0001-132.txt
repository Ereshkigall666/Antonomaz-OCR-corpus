du Clerge de France. ; 1ViLLET. 127

accorder de nouueau à ceux de la pretenduë Religion
reformee, & à ne les receuoir pas dansles charges; mais
que fouuent on eftoit obligé de leur accorder cette gra-
ce pour des petits offices, & particulierement quand ils
eftoient vacans ou refignez par des perfonnes de la pre-
tenduë Religion reformee,& que la Declaration du Roy
n'eftoit point obferuee en de femblables occafions. Que
l'ayans fupplié de la faire garder pour toutt forte d'offi.
ces, il luy auoit promis d'y auoir efgard à l’auenir.
” La compagnie ayant examiné le rapport fait par Mon-
feigneur de Saint Paul, a efté d’auis, à l'efgard des arrefts
promis à Meffeigneurs les Euefques de Guyenne, de les
remettre entre les mains de Monfieur Daligre. Monfei-
gneur de Saint Paul & le fieur de Cafalets ont efté priez
de luy en recommander l'expedition.Et quant aux lettres
de prouifion de l'office de Lieutenant en l'eflection de
Xaintes , que le fieur Robert de la pretenduë Religion
reformee auoient obtenuës, n’y ayant pas d'apparence de
pretendre faire rompre le fceau qui y auoit efté appofé;
elle a trouué à propos de former oppofition à fareception
à la Cour des Aydes,

Monfcigneur d'Agen a dit fur cela, Que luy & le
fieur de Boucherat auoient veu Monfieur le premier Pre-
fident de la Cour des Aydes, & Monfieur le Procureur
general en ladite Cour,lefquelsils auoient prié de ne point
receuoir ledit fieur Robert en ladite charge, à caufe de fa
Religion. Qu'ils leur auoient dit, que toutes les fois qu'il
s'en eftoit prefenté, ils yauoient fait toufiours tres-grande
difficulté, qu'ils ne les auoient receus qu'en confequen-
ce des lettres de jufion qui leurauoient efté enuoyees; &
qu'ils auroient l'œil à cequi regardoit la reception de ce-
luy dont ils leur parloient. Le fieur Abbé de Marmiefle
Agent a adjoufté, qu'il auoit defia fait faire fon oppofi-
tion au Greffe de la Cour des Aydes.

. Monfcigneur de Cominges a rapporté, qu'il auoit
veu aucc le fieur Abbé de Beauregard Monfieur le pre-
