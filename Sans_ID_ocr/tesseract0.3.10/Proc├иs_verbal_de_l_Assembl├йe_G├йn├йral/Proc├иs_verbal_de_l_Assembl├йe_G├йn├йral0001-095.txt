gë Procex Verbal del Afèmblee Generale

reuenus appartiennent à la Chambre Apoftolique durant
la vacance de l'Euefché, à caufe du droit de Spoglio. Que
Monfeigneur de Grafle durant la vacance luy en auoit
fouffert la joüiffance; mais que depuis quele Pape auoit
donné fes Bulles d’vnion de l'Euefché de Vence à celle de
Grafle, il s'eftoit mis en poffeffion de tout le bien; & y
ayant efté troublé par ceux qui font lerecouurement def-
dits reuenus, il s'y eftoit maintenu par jugement du Con-
feil fouuerain de Nifle. Que les Officiers de la Chambre
Apoftolique s'eftans oppolez à l'execution dudit juge-
ment , s'eftoient pourueus pardeuant Monfeigneur le
Nonce de Turin; lequel fur leur requefte auoit ordonné,
que Monfeigneur de Grafle feroit cité pardeuant luy,
pour fe voir declaré auoir encouru les peines portces par
les Canons & par les Conftitutions des Papes, pour s'eftre
pourueu pardeuant des fuges laïques, & pour auoir em-
pefché la leuee defdits reuenus. Que cette affaire fe re-
duifoit à deux points, l'vn qui regardoit la joüiffance du
reuenu, à quoy il auoit efté pourueu fauorablement par
le jugernent du Confeil fouuerain de Niffe; l'autre, & qui
eftoit de grande importance, eftoit la citation, parce qu'il
regardoit tous les Euefques de France qui ont du bien
dans les lieux hors du Royaume, où le Pape a vn pareil
droit qu'en Piedmont; mefmes tous les autres Euclques,
lefquels le Pape pour d’autres fujets, pretendroit auoir
droit de citer à Rome.

Que d'ailleurs cette procedure eftoit contre les liber-
tez de l'Eglife Gallicane , qui ne font autre chofe que les
Conftitutions Apoftoliques, les Canons des Conciles &
les ftatuts des Saints Peres, & qui font appellez libertez
de l'Eglife Gallicane, parce que l'Eglife de France s’eft
toufiours maintenuë fortement dans l'obferuation de cet
ancien droit. Que ces libertez ainfiinterpretees auoient
leur fondement dans les Conciles de Nicee & d'Ephefe,
où il eft ordonné que les priuileges des Eglifes, c'eft à dire
les anciennes prerogatiues & conftitutions, feront parti-
