du Clerge de France. ».SEPTEMBRE. 307
eftoient venus prendre l'ordre defon Aleffe Royale, fur
le füjet de la conference qu'ils luy auoient deman-:
dee. Qu'elle leur auoit refpondu, qu'il ne pouuoit
affifter à la conference qu'ils defiroient ; à caufe de
plufieurs autres affaires preffantes où il eftoit occupé;
mais qu’il donneroit ordre à Meflieurs les Commiffaires
duRoy, de contenter le Clergé fur les chofes qu'il de-
mandoit, & qu'il auoit defia parlé pour la verification du
cahier : qu'il leur auoit reprefenté en fuitte la neceflité
prefente del'Eftat, les defordres qui eftoient dans toutes
les prouinces, & que tout ce qu'on auoit pà faire eftoit de
donner vne demie monftre aux gens de guerre. Qu'on
auoit fait des taxes volontaires fur des particuliers pour
auoir de l'argent, & qu'il prioit la Compagnie de vouloir
affifter le Roy de fa part, & d'accorder cela à laneceflité
publique & à fa perfonne. Que la-deflus ils auoient re-
prefenté à fon Alteffe Royale, le peu de temps qu'il luy
falloit donner pourla conference qu'on luy demandoit:
que le Clergé auoit beaucoup de neceflité & de miferes,
qu'ileftoit neceffaire deles luy faire entendre, pour en ob-
tenir les remedes; & que pour cequieftoit dufecours que
le Roy defiroit, la Compagnie auoit refolu d'en delibe-
rer aujourd'huy : que la-deffus fon Alteffe Royale leur
auoit de nouueau recommandé le feruice du Roy, & s'e-

. toit retiré. .

Monfeigneur de Saint Ponts a tefmoigné à la Compa-
gnie, que Monfeigneur de Rheims s’eftoit acquitté fort
dignement de fa commiflion; & qu'il auoit infifté auec
beaucoup de vigueur & de courage pour obtenir la con-
ference, laquelle fon Alteffe Royale auoit renuoÿee à
Méeffieurs les Commiffaires du Roy.

Mondit Seigneur de Rheims a dit en fuitte, Que la
Compagnie auoit remis à ce matin à prendre vne refolu- .
tion fur l'affaire du Roy ; & comme elle auoit efté defia
plufieurs fois agitee, la Compagnie fans entrer en plus
grande difcuffion en a opiné; & deliberation prife par les

Qg ji
