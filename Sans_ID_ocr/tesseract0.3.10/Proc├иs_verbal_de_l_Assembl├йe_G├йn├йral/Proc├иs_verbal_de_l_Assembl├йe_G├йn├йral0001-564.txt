 

du Clerge de France. 5. DECEMBRE. $59

des fon premier Commis mil liures ; enfemble l'on a or-
donné dix mil liures pour eftre diftribuez en aumofnes
 & charitez, dont il fera donné par preference mil liures
à Monfeigneur l'Euefque deChio, pour l'ayder à s’en re-
tourner en fon Euefché, & le furplus diftribué, ainfi qu'il
eftporté en l'eftat des frais communs de l'annee 1646. en
l'article des aumofnes,

 

DV LVNDT CIN QVIESME DECEMBRE,
à buit heures du matin, M onféigneur l'Archencfque
de Rheims préidant.

E procés verbal a efté leu & figné.

Monfeigneur de Saint Ponts a dit, Qu'il auoit re:
ceu auis de Monfeigneur de Nifmes, que le nommé Jean
Garrigues Miniftre de la pretenduë Religion reformee
de Nifmes auoit abjurél'herefie; & que Monfeigneur de
Nifmes fupplioitla Compagnie de luy donner la penfion
ordinaire des Miniftres conuertis, qui eft de quatre cens
liures par an: mais d'autant que l'eftat des Miniftres con-
uertis eftoit acheué, clos & figné, & que tout le fonds
deftiné pour lefdits Miniftres conuertis eftoit entiere--
ment employé; l’Affemblee a ordonné, Que ledit Iean
Garrigues joüiroit dela premiere penfion de quatre cens
liures qui viendroit à vacquer.

Monfeigneur de Rheims a reprefenté, Que fur la let-
tre du Roy qui fut apportee Vendredy dernier par Mef-
fieurs les Commiffaires, il fut refolu de deliberer aujour-
d'huy fur leurs demandes; & qu'on leurauoit mefme fait
fçauoir ladite refolution. Qu'il croyoit que laCompagnie
ne deuoit point differer dauantage cette deliberation: Et
a rapporté tout ce qui eftoit à confiderer en vne affaire de
cette nature auparauant que de fe fermer à aucun auis.
Ce qui a donné lieu à la difeuffion qui en a efté faite, en
laquelle on s’eftentretenu fort long-temps, ayant efté mis
plufieurs grandes confiderations en auant fur le fujet de
