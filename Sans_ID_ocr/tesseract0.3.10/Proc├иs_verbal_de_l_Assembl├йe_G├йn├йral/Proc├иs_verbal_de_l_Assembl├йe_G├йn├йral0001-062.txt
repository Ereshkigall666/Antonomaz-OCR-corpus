du Clergé de France. 14. 1VIN. 57
fieur de Bazoches ayant efté oùy, l'afflemblee à deliberé
tant fur fon rapport, que fur la prouifion cy-deuant ac-
cordee audit fieur de Bazoches; & a ordonné par laduis
des prouinces que ledit fieur de Bazoches demeureroit
deputé du fecondOrdre de la prouince de Bourges.

Monfeigneur le Prefident a demandé, fi le fieur d’A-
gueffeau, ou autre pour les creanciers du fieur dela Mo-
riniere, le fieur de Maneuilette & le Procureur dudit fieur
de la Moriniere qu'on auoit donné charge d'aduertir de
fe rendre à l’aflemblee eftoient venus.

Le fieur Promoteur a dit qu'ils y eftoient ; mais que le
fieur d’Agueffeau ne vouloit point entrer, difant qu'il s’en
tenoit à l'arreft du Confeil du 128: May dernier, dont il de-
mandoit lexecution. |

Le fieur Reuerfé Aduocat pour le fieur de la Moriniere
eftentré, auquel Monfeigneur le Prefident a rapporté la
deliberation qui auoit efté prife le jour precedent, portant
que le fieur de la Moriniere, ou vn Procureur pour luy
fondé de procuration, rendroit le compte de l'annee 1645.
à la charge qu'il fourniroit les ampliations des quittances
comptables aux payeurs des rentes, & quéle Scindic de
fes creanciers y pourroit aflifter, pour fournir les acquits
& autres pieces juftificatiues dela defpenfe dudit compte.
Sur laquelle ledit fieur Reuerfé a remonftré, que le fieur
dela Moriniere demandoit d’eftre receu à rendre tous les
comptes, tant celuy de l’annce 1645. que ceux desannees
fuiuantes, ne deuant pas eftrereceu pluftoft pour l'vn que
pour l'autre, puis qu'il auoit l'honneur d’eftre aufli-bien
leur Receueur en l'annee 1646. qu'en celle de 1645. & que
fes creanciers ny aucun d'eux n'auoient droit de s’y trou-
uer, puis que le Secretaire de monfieur de Perigny Mai-
ftre des Requeftes demeuroit d'accord de luy remettre les
papiers juftificatifs du compte de l'annee 1645. qu'il auoit
entre fes mains, pourueu que le fieur dela Moriniere l'en
defchargeaft fur le procez verbal : que cela eftant, il eftoit

‘inutile que fes creanciers fuffent prefens à la reddition de
fes comptes. ° H
