* du Clergé de France. :,\ANVIER. 661
nerales du Clergé, qu'il difoit eftre infeétees de l'air vi-

. cieux des paflions qui regnent en toutes les Affemblees,
dans lefquelles les fentimens de la plufpart n'eftoient pas
libres, & où le nombre des opinants faifoit fouuent la de-
cifion des affaires ; & non pas leur authorité, leur pro-
bité ny leur fuffifance. Quà ce fujet il difoit en l'article
feptante-feptiefme, page cinquantiefme, que certains
efprits remuans & mal intentionnez, comme il y en auoit
toufiours eu dans les ordresles plus fages & les mieux re-
glez, & comme il s'en eftoit trouué dans.la compagnie
des Apoftres mefmes, faifoient des caballes, femoient des
billets, & diftribuoient des libelles pour diuertir les bons
fentimens des Prelats qui auoient difpofition de fecourir
le Roy. Qu'à caufe de cela il concluoit hardiment que fa
Majefté deuoit mettre la main fur le'bien de l'Eglife par
vne voye plus prompte, plus certaine & plus conuenable
à fon authorité que celle de la deliberation defdites Af
femblees. Que par tous ces difcours il taxoit la fidelité
dans laquelle Meffeigneurs les Prelats eftoient demeurez
tres-inuiolablement & tres-fortement pour les interefts
dela Monarchie & pour le feruice du Roy, & faifoit in-
jure à tous ceux qui compofoient cette Aflemblee, l’ac-
cufant de caballe & de monopole, quoy que jamais Af-
femblee nait eu plus de liberté en fes fentimens, & n'ait
”__eftémoinsgehennee par l’authorité Royale que celle-cy.
Que la fidelité & la Religion de Meffeigneurs les Prelats
eftoient encores offenfees par la comparaifon qu'il faifoit
de Iudasentreles Apoftres, comme s'ils auoient plus de
part à l'apoftafie de celuy-là, qu'à la fidelité de fain&
Pierre, & à celle du refte des Apoftres. Que pour faire
receuoir plus facilement fa propofition, & obliger leRoy.
à fe feruir auec cet empire non feulement de fouuerai-
neté, mais de proprieté des biens des Ecclefiaftiques ; il
difoit qu'elle eftoit appuyee fur le droit diuin, naturel,
ciuil & politique, fur les ordonnances, enfeignemens,,
exemples des Papes, de nos Roys & des autres Princes

OOo iij
