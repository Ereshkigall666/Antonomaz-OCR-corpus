732 Procez V'erbal de l'Affèmblée Generale

l'eftat des frais communs, auquel les Commiflaires nom-
mez pour cela ont trauaillé apres midy.

DV SAMEDT DIX-HVITIESME FEVRIER,
à buit heures du matin, Monféigneur l'Archencfque
d'Ambrun prefidant.

E procés verbal a efté leu & figné.

Le fieur Promoteur a rapporté, Que le fieur
Fougeu Doyen de l’Eglife de Chartres ayant efté pourueu
de ladite dignité par l'eleétion du Chapitre de ladite
Epglife, fur la demifon qu’en auoit faite fon predeceffeur;
il y auoit efté troublé par vn indultaire qui l’auoit fait
afligner au grand Confeil, & par vn Obituaire qui s'eftoit
pourueu pardeuant le Preuoft de Paris où il l'auoit fait ap-
peller. Qu'à caufe de la diuerfité des jurifdictions où il
eftoit affigné il s'eftoit pourueu au Priué Confeil, où
l'inftance eftoit peridante,en reglement deluges. Et com-
me il s’agifloit de fçauoir fi les premieres dignitez des
Eglifes Cathedrales font fujettes au droit d'Indult de
Meffieurs du Parlement de Paris, & fila Declaration faite
fur l'Edit du Controolle, & le Reglement pour la fignifi-
cation des lettres d'Indults, feroient obferuez, qui font
deux chofes dans lefquelles le Clergé a droit de prendre
intereft; ledit fieur Fougeu demandoit qu'il pleuft à la
Compagnie luy accorder l'interuention de Meffieurs les
Agents,tant en l'inftance pendante au Priué Confeil pour
le reglement de luge, que pour la decifion de la queftion
dont il s'agifloit. L'Affemblee à ordonné aufdits fieurs
Agents d'interuenir en cette inftance dans tous fes chefs,
& par tout où befoin fera.

Apres quoy Mefleigneurs ont repris l'eftat des frais
communs, à l'examen duquel ils fe font occupez le refte
de la feance, & ont continué d'y trauailler apres midy.
