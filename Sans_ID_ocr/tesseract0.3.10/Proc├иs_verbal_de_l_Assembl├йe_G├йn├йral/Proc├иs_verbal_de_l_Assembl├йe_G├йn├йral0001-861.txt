856 ProcexV'erbal del Affémblee Generale

point de partie, & qu'il euft efté necefaire de faireappel-
ler Monfieur le Procureur general du Parlement, & celuy
de la Chambre des Comptes, pour rapporter les tiltres
qu'ils peuuentauoir, & leur donner communication de
ceux qui ont efté produits par les prouinces; & que ce
qu'on pouuoit ordonner dans l'eftat prefent de cette af
faire, eftoit de faire appeller lefdits fieurs Procureursge-
neraux, & cependant donner la prouifion aux pourueus

par l'Ordinaire, La Compagnie voyant que cette affaire:

ne pouuoit pas fe mettre fi toft en eftat d'eftre jugee defi-
nitiuement, a efté d’aduis de faire ce qui fe pourroit pour
auoir la prouifion. Monfeigneur d'Auxerre & le fieur
Abbé de Marmiefle Agent ont efté priez de voir pour ce-
la Monfieur Boucherat, & le prier d'en vouloir faire fon
rapport au premier Confeil, & de vouloir accorder la
prouifion en faueur des pourueus par l'Ordinaire,

Le ficur Abbé de Marmiefle a encores reprefenté, Que

les Officiers du Controolle auoient obtenu arreft au Par-
lement, par lequel le fieur Abbé de Lauraet & luy auoient
efté condamnez en leurs propres & priuez noms à faire
faire le fonds pour le rembourfement de la finance de
leurs Offices; & qu'il prioitla Compagnie d'y pourueoir:
& a adjoufté que Monfieur le Procureur general du grand
Confeil auoit donné fes conclufions fur les Lettres qu'on
aüoit obtenuës, pour y faire verifier la Declaration fur
l'Edit du Controolle; qu'il auoit remis le tout entre les
mains de Monfieur Dreux Doyen du grand Confeil, &
qu'ilne reftoit plus qu’à le voir pour le prier deles rappor-
ter. Que Monfeigneur de Bayeux qui s’eftoit chargé de
les luy recommander eftoit malade; &c qu'il prioitla Com-
pagnie de commettre quelque autre en fa place pour fai-
re cét office. Monfeigneur d'Ambrun a prié Monfei-
gneur de Saint Ponts de prendre cette peine.

Ledit fieur Abbé de Marmieffe a encore dit, Que Mon-
fieur Coquelay eftoit preft de rapporter les Lettres qui
auoient efté obtenuës pour leuer la modification faite par

le
