du Clerge de France. :5. 1ANVIER 663
lence. Qu'il auoit fait reffouuenir fon Eminence, qu’au-
trefois il auoit plû à la Reyne de nommer des Commif-
faires pour connoiftre & juger de leurs differends. Que
Monfeigneur de Valence seftoit mis en tous les deuoirs
poflibles pour en fortir par leur auis. Qu'il les auoit in-
ftruit de fes interefts ; mis entre les mains de Monfieur
Fouquet, l'un d’iceux, toutesles procedures qui auoient
efté faites: & qu'il n’auoit jamais pû obliger Monfieur de
Vennes à refpondre deuant eux, quelques pourfuittes
qu'il en euft pû faire. Que cependant il fouffroit beau-
coup par les mauuais traittemens dudit fieur de Vennes,
. & quilauoitefté obligé d'abandonner fon Euefché. Qu'il

auoit prié fon Eminence d'y vouloir apporter vn remede
efficace, afin de le reftablir dans fon Diocefe. Qu'il luy.
auoit parlé en fuitte du Prefidial de Valence: & qu'il luy
auoit reprefenté, qu'vn des fujets de fon eftablifiement à
: Valence auoit eftéle voifinage du Viuarets,que l’on auoit
mis dans {on reflort, Qu'on l'auoit depuis quelque temps
ofté dudit Prefidial, & remis à celuy de Nifmes, d'où il
eftoit forty. Qu'il ÿ auoit beaucoup d'autres villes dans la
Prouince où l'on le pouuoit mettre, & d'aufli confidera-
bles que Valence. Que par ce moyen il donneroit la paix
à vn Eucfque, & reftabliroit les droits defon Eucfché qui
luy font vfurpez par le Prefidial. Que Monfeigneur le
Cardinal luy auoit dit, qu'il tefmoigneroit toufiours à
: l'Affemblee l’affeétion qu'il auoit pour les chofes qu’elle
defiroit. Qu'il falloit parler de cette affaire à Monfieur le
Garde des Seaux : & qu'il ne manqueroit point d'em-
ployer fes foins pour fa fatisfaction. Que l'ayant preflé de
terminer ces deux differends auant la fin de l’Affemblec;
il luy auoit refpondu, qu’il eft difficile de le faire en fi peu
de temps, ces deux affaires eftant de la nature qu’elles
font, & l'Afflemblee eftant comme elle eft fi proche de
finir.

Mondit Seigneur de Cominges a encore dit, Qu'il

auoit aufli auec le fieur Abbé de Boisdauphin parlé à fon

QQqq
