342 Procex V'erbal del Affémblee Generale

dre dela Compagnie, il auoit efté auec Monfeigneur de
Vabres & les fieurs Abbé de Villars & de Cazalets Archi-
diacre de Narbonne chez Monfieur le Garde des Sceaux,
lequel ils auoient prié d'accorder vn arreft de reuocation
de celuy obtenu par le nommé Vincent, Miniftre de la
Rochelle, le 6. du mois paflé ; par lequel il auoit efté or-
donné que les Affeeurs & Collecteurs destailles de ladite
ville feroient moitié Catholiques & moitié dela preten-
duë Religion reformee. Que Monfieur le Garde des
Sceaux leur auoit dit que Les Catholiques de la Rochelle
n'auoient pas raifon de fe plaindre, parce que lors qu'on
auoit ordonné que tous les Affeeurs feroient Catholi-
ques, on ne leuoit que pour quinze cens liures de taille
dans la Rochelle; maisa prefent que la ville eftoit impo-
fee à quinze mil liures, quieftoit vne fomme confidera-
ble;il eftoit bien jufte que ceux de la pretenduë Religion
reformee y fuflent appellez comme les Catholiques:
Que luy qui parle luy auoit remonftré, que le change-
ment dé l'impofition ne deuoit point changer l’ordre de
ceux qui eftoient commis pour la faire, & pour la leuer.
Que dans les autres villes où on auoit augmenté l'impo-
fition on n'auoit pas changé pour cela les perfonnes com-
mifes pour les eftablir & pour lesleuer, & que cela feroit
confequence pour toutes les villes où ceux de la preten-
… duë Religion reformee font en quelque authorité : qu'ils
n’auoient eu là-deflus autre refponfe de Monfieur le Gar-
de des Sceaux, finon que c'eftoit vn arreft du Confeil
d'enhaut, & qu'il ne le pouuoit pas changer : qu'apres ce-
la ils s'eftoient retirez.

La Compagnie ne fe trouuant pas fatisfaite de la ref-
ponfe de Monfieurle Garde des Sceaux, a ordonné d’infe-
rer cette affaire dans le memoire de celles dont on doit
traitter dans la conference auec Meflieurs les Commif-

“faires du Roy, pour en faire nouuelles inftances: & a prié
Monfeigneur d'Ambrun d'en vouloir encore parler à la
Reyne dans les Remonftrances qu'il luy doit faire fur les
