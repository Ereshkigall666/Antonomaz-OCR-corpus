48 Procex Verbal de l'Affemblee Gencrale

creanciers, lequel luy auoit promis : qu'ilne reftoit plus
qu'à auoir le confentement de monfieur Roy faint Ger-
main ; qu'il le verroit & feroit fes efforts pour l'obtenir;
dequoy la compagnie luy a donné charge, & d'en rap-
porter la refponfe au premier jour.

Et attendu que le fieur de la Moriniere empefchoit
auffi que le fieur de Maneuilette ne rendift le compte de
l'annee 1645. à caufe des differends qu’ils auoient enfem-
ble, l'on a propofé sl feroit à propos de les terminer pre-
fentement, & de leur donner descommiffaires pour s’en
inftruire pendant ces deux jours de fefte que la compa-
gnie n'entreroit point, & en faire leur rapport à la pre-
micre fceance : dequoy ayant efté prife deliberation par
les prouinces, ila efté refolu qu'on leur donneroit prefen-
tement des commiflaires, lefquels ont efté nommez en
fuite, fçauoir Mefleigneurs d'Agen, de Saint Paul & de
Cominges pour le premier Ordre, & les fieurs Abbé de
-Chanualon, Archidiacre de Narbonne & Official de
Chalon pour Le fecond Ordre.

 

DV LVNDT TREIZIESME IVIN,
à buit heures du matin, Monféigneur l'Archeuefque
de Rheims prefidant.

E procés verbal a efté leu & figné, & Monfcigneur

le Prefident a dit, Que le fieur de la Moriniere eftant
indifpofé, il auoit enuoyé le fieur Reuerfé Aduocat, pour
venir en cette affemblee parler pour luy, & y defendre
fes inrerefts, & a demandé à la compagnie s’il luy plaifoit
de l'oüir.

Monfeigneur d'Agen a reprefenté, Que les differens
d'entre le fieur de la Moriniere & le fieur de Maneuilette
pour lequel il auoit efté commis, auec Mefleigneurs de
Saint Paul & de Cominges,& les fieurs Abbé de Chanua-
lon, Archidiacre de Narbonne & Official de Chalon,
eftoit d'vne aflez longue difcuflion; mais qu'ilsauoient

remarqué
