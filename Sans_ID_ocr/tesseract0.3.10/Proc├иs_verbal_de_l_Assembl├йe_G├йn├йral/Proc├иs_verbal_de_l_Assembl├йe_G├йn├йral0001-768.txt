du Clerge de France. 3 MARS. 76}

voir la Reyne, & faire nouuelle inftance pour empefcher
que la Declaration que le Parlement demande luy foit
deliurec, & la fupplier de maintenir les Ecclefaftiques
dans les droits & les honneurs qui leur appartiennent.
Monfeigneur d'Ambruna dit, Qu'il eftoit obligé à la
Compagnie de ce qu’elle prenoit intereft aux difcours
qui auoient efté faits contre luy. Qu'il penfoitluy deuoir
dire qu'il auoit appris que Monfeigneur le Duc d'Orleans
auoit tefmoigné à tout le Parlement qu'il n'auoit rien dit
dans fes Remonftrances qui luy peuft donner fujet de
plainte, & que fon Alteffe Royale luy auoit donné en
cette occafion des marques de fa protetion. Qu'il croyoit
qu’il falloit voir la Reyne comme il auoit defia efté dit.
Surquoy la Compagnie, apres auoir difcuté toutes ces
chofes, a efté d’aduis d’vn commun confentement de de-
puter vers la Reyne pour la fupplier de perfifter dans la
fermeté qu'elle a euë pour maintenir les Ecclefiaftiques
dans leurs auantages, & de luy témoigner que la Compa-
gnie demeutoit ferme dans fes fentiméns, fuiuant qu'ils
auoient efté reprefentez à fa Majefté par Monfeigneur
d'Ambrun: & que fi quelques-vns du Parlement s ’eftoient
emportez de parole contre fa perfonne & contre l'Ordre
Ecclefiaftique, ilsle fouffroient auec vnie patience Chre-
ftienne pour le bien de l'Eglife, 8& pour le feruice duRoy
& de l'Eftat. Il a efté aufli refolu de voir fon Alteffe Roya-
le & Monfieur le Prince pour le mefme fujet. : Meflei-
gneurs de Saint Paul & d'Orleans, & les fieurs Abbez de
Boisdauphin & de Villars ont efté priez de faire cet office
vers la Reyne, fon Alteffe Royale & Monfieur le Prince.
- Monfeigneur d'Agen a rapporté, Que Monfeigneur le
Cardinal Grimaldi, qui eft Archeuefque de Seleucie &
Abbé de Saint Florent dans le Diocefe d'Angers, auoit
donné la tonfure dans ladite Abbaye à vn Alleman fon
domeftique, pour le rendre capable de tenir vn Bencfice,
fans en auoir eu la permifion de Monfeigneur d' Angers.
Que cette entreprife eftoit de confideration: & quil s'y
DDddd i
