du Clerge de France. n. MARS. 839

lité, aux Euefchez de Portugal: mais que le Roy de Por-
tugal refpondoit à cela, que le ferment qu'il auoit faitne le
pouuoit obliger, parce qu'il ne l'auoit fait que par force,
& non point librement : Et que file Pape vouloit mettre
à couuert les pretentions du Roy d'Efpagne, il pouuoit
inferer dans les Bulles la claufe , fine prejudicio partium ou
Regis Catholic. Qu'il fembloit que le Pape, qui eftoit le
Pere commun de tous les Roys dela Chreftienté, deuoit
faire abftraétion de celuy qui a le vray droit à la Couron-
ne, & pouruoir au befoin des Eglifes, au bien defquelles
tousles interefts temporels doiuent ceder. Qu'on deuoit
toufiours prefumer en faueur du poffeffeur. Que par
cette raifon le Pape Pie fecond auoit refpondu à l'Ambaf-
fadeur de Federic troifiefme Empereur , qui auoit pre-
tention fur le Royaume de Hongrie , fur le doute s'il le
receuroit , ou sil reconnoiftroit Mathias Coruinus qui
s'eftoit faifi dudit Royaume. Que le Saint Siege auoit
accouftumé de reconnoiftre Roy feulement celuy qui
eftoit en pofleflion du Royaume. Que les Polonnois
ayant efleu pour Roy le Prince de Tranflylvanie, apres le
retour du Roy Henry II. en&rance; le Pape Gregoire
XIII. l'auoit reconnu , nonobftant toutes les inftances
que le Roy Henry ITI. auoit pû faire auprés de fa Sain-
teté pour l'empefcher: & auoit refpondu au Roy la mef-
me chofe que Pie IL. refpondit à l'EmpereurFederic, Et
pour venir du petit au grand; qu'leftoit certain, que ce-
luy qui eftoit en poffeflion d'vn Bencfice auquel apparte-
noit la nomination ou collation de quelqu'autre, ou d’vne
terre qui auoit droit de Patronnage; ne laifloit pas de
pouruoir aux Benefices, encore qu’on luy difputaft la
terre ou le Benefice, ne interim Ecclefia quid detrimenti pa-
tiatur. Qu'à la verité le Pape auoit offert de nommer des
Euefques mot" proprio s mais que le Roy de Portugal n'y
auoit pl confentir, parce qu’il auoitintereft dans le com-
mencement de fon eftabliffement, qu'on y mift des per-
fonnes dont la fidelité ne luy fuft point fufpeéte, De plus,
