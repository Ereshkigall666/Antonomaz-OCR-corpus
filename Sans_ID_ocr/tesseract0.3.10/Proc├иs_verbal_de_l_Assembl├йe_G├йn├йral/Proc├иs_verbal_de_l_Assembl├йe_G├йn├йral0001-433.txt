428 ProcezV'erbal del Afémblee Generale
Apres quoy Monfieur Daligrea pris la parole, quiadit,
Qu'ils auoient donné aduis à fa Majefté dela refponfe que
la Compagnie leur auoit faite fur leurs demandes : qu'ils
luy auoient fait fçauoir auflitoutes les raifons dontelle fe
feruoit pour s'excufer d'affifter le Roy, qui eftoient fon-
dees fur la diminution des reuenus des Ecclefiaftiques,
fur la ruïne de leurs priuileges, & furles fommes immen-
fes qu'ils auoient accordees aux Roys aux Affemblees
preccdentes. Que fa Majefté qui ne pouuoit fe contenter
d'vne refponfe contraire à fesefperances, les auoit char-
gez de faire entendre à la Compagnie le defplaifir qu'elle
enauoit, & qu’elle ne pouuoit abfolument croire quele
plus riche Corps du Royaume vouluft refufer de la fe-
courir dans la preffante neceflité où eftoient fesaffaires:
qu’ils fçauoient affez le nombre des ennemis qui l'atta-
quoient, le defordre qui eftoit dans fes prouinces, &le
peu de moyen qui luy reftoit en fes peuples, pour en pou-
uoir tirer aucun fecours, & s'oppoferaux ennemis de l'E-
ftat. Qu'ils les prioient de confiderer que leurs Eglifes
eftoient bafties des liberalitez de nos Roys; qu'elles
eftoient fondees par eux, & qu'ilsles poffedoient de leurs
bienfaits : qu'il ne doutoit point qu'ils ne fouffriffent quel-
que perte & quelque diminution enleurs reuenus, par Les
pañages & les logemens des gens de guerre,& par l'entree
de l’ennemy dans nos frontieres; mais que c'eftoit vn mal
commun à tout le refte de fes fujets, lefquels quoy qu'ef-
puifez par les grandes fommes qu'ils ont payees à fa Maje-
fté, foit pour les tailles, ou pour d'autres impofitions, ne
refufoient pas neantmoins d'employer ce qui leur reftoit
de biens, leursbras & leurs vies pour le feruice du Roy.
Qu'ils fçauoient bien qu'ils auoient des priuileges qui les
diftinguoient des autres perfonnes du Royaume, mais
qu'ils n’alloient point pourtant à les exempter de contri-
buer pour la defenfe de l'Eftat , en des perils femblables à
celuy où l'on eftoit maintenant, Qu'on lifoit dans les Ca-
pitulaires de Charlemagne, que luy & fonfilsne s'eftoient
