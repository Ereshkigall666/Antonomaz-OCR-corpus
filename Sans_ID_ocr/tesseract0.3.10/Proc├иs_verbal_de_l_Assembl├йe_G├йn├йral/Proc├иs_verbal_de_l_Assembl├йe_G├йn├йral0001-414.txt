 

du Clerge de France. 4.OCTOBRE. 40 9

Apres quoy Meflcigneurs de Cominges & d'Or-
leans, & les ficurs Gon Official de Chalon & Mufnier
Doyen d'Orleans Commiflaires nommez pour exami-
ner l'acte de citation fait par Monfeigneur le Nonce de
Turin, fe font mis au bureau ; où mondit Seigneur de
Cominges a dit, Qu'ils auoient eu ordre de la Compa-
gnie d'examiner ledit acte fait à Monfeigneur de Grafle
par ledit Seigneur Nonce. Qu'il auoit efté deliuré fur
ce que les Officiers de la Chambre Apoftolique fe
plaignoient de ce que mondit Seigneur de Grafle em-
pefchoit la leuee des deniers qui appartenoient à ladite
Chambre , & de ce qu'il s'eftoit pourueu pardeuant le
Confeil fouuerain de Nifle, qui auoit fait mainleuce des
faifies faites par lefdits Officiers fur les reuenus proue-
nans des terres dependantes de l'Euefché de Vance, qui
font fituées en Sauoye. Que le Pape à la verité auoit vn
droit de Spoglio dans les terres du Duc de Sauoye, en
vertu duquel il joüifloit du reuenu des Benefices quand
ils eftoient vacans. Qu'en confequence de ce, lefdits
Officiers qui eftoient commis pour le recouurement def-
dits reuenus pretendoient la joüiffance des terres depen-
dantes de l'Euefché de Vance qui eftoient dans celles
du Duc de Sauoye comme vacant, attendu que Monfei-
gneur de Graffe n'en auoit pas pris de poffeffion. Que
mondit Seigneur de Graffe {e deffendoit de cela, & fou-
ftenoit qu'il n’appartenoit rien defdits reuenus aufdits
Officiers, attendu qu'il eftoit pourueu dudit Euefché par
les Bulles d'vnion d'iceluy àl'Euefché de Graffe accordees
par fa Sainteté, que partant il ne pouuoit eftre reputé
vacant. Que dans cette conteftation lefdits Officiers de
la Chambre Apoftolique ayans fait faifir lefdits reuenus,
Monfeigneur de Grafle en auoit obtenu mainleuee au
-Confeil fouuerain de Niffe : à caufe dequoy lefdits Off-
ciers s’eftoient pourueus vers Monfeigneur le Nonce de
Turin, qui auoit ordonné fur leur requefte, Que mondit
Seigneur de Graffe feroit cité pour comparoiftre deuant

Fff
