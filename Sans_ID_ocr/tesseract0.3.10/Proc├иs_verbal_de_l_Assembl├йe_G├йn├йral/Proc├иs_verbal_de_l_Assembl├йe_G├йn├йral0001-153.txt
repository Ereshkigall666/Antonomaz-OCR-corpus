148 Procez V'erbal de l'Affèmblee Generale
bureau, a pris la parole, & a dit, Que l'on luy auoit fait
l'honneur de l'entendre defia plufieurs fois dans cette
compagnie pour les interefts particuliers de fon Epglife;
mais qu'ilauoit aujourd’huy àles entretenir d'vn intereft
qui eftoit commun à toutes les Eglifes de France. Qu'il :
s'agifloit d'vne entreprife que les Iefuites auoient faite
de confeffer dans fon Diocefe fans fa permiffion, & au
prejudice des defenfes qui leur en auoient efté faites, la-
quelle alloit à ruiner toute l'authorité de l'Eglife; puifque
fielle eftoit foufferte, elle leur donneroit plus de puiffance
dans les Diocefes,que n'en ont les Euefques mefmes. Qu'il
n'auoit pas befoin deleur en rapporter les preuues, parce
qu'ils en jugeoient mieux queluy les confequences. Qu'il
leur feroit feulement vn recit fimple & naïf du fait, pour
ofter tout fujet aufdits Lefuites de l'accufer d'auoir decla-
mé contr'eux; eftant bien aife de garder en ce rencontre
la mefme moderation qu'il auoit tenuë dans les procedu-
res de cetteaffaire. |

: Ila doncreprefénté, Qu'arriuant en fon diocefe, in-
continent apres l'aflemblee derniere, il s'eftoit refolu d'y
faire executer les reglemens qui y auoient efté faits tou-
chant les Reguliers. Qu'ayant fait deflein d'aller dans
l'Eglife des lefuites, il leur auoit fait dire qu'ils euffent
à le receuoir conformément aufdits reglemens, à quoy
ils auoient confenty apres quelques petites conteftations;
fibien qu'y eftant allé les chofess'eftoient fortbien paflees
felon fonintention. Qu'en fuitte lefdits Freres de la So-
cieté de Ie svs luy ayans demandé permiflion de publier
des Indulgences de quarante heures, & d'expofer le faint
Sacrement dans leur Eplife, il la leur auoit accordee ver-
balement pour vne fois feulement. Que l'annee derniere
lefdits Iefuites ayans defiré expofer le faint Sacrement en
quelque jour folemnel, ils luy en eftoient venus deman-
der la permiffion. Que leur ayant propofé de la prendre
par efcrit, ils auoient fait au commencement quelque re-
fiftance, mais qu'ils s’y eftoient enfin refolus. Qu'il croyoit
