 

du Clergé de France. 8.NOVEMBRE. 497
auoient dit que l'Affemblee ayant defiré de pouruoir à la
feureté des Euefques, & empefcher qu'à l'auenir on ne
peuft pas proceder à l'encontre d'eux en vertu des Brefs
que l'on pourroit obtenir de fa Sainteté, comme on auoit
fait en confequence de ceux qui auoient efté enuoyez
l'an 1632. auoit refolu deux chofes ; l'vne d'en efcrire
au Pape, & de fupplier fa Sainteté de ne plus deliurer de
femblables Brefs contr'eux ; l'autre de faire vn acte par
lequel il foit declaré à fa Sainteté au nom del’Affemblee,
qu'elle protefte de nullité contre les Brefs qu'elle expe-
diera pour des caufes majeures, dans la forme de celuy de
l'annee 1632. & de tout ce qui fera fait en fuitte. Qu'ils
venoient luy prefenter la lettre qu'ils auoient efcrite fur
ce fujet. Qu'ils luy en donnoient vne copie, afin qu'il fuft
informé de ce qu'elle contenoit, & qu'ils le prioient de la
faire tenir au Pape. Que l'Affemblee les auoit chargez
auffi de le prier de trouuer bon qu’on luy fignifiaft late
de proteftation qu'elle auoit refolu de faire; ayant voulu
l'en auertir, pour y proceder auec le plus de deference
qu'il luy fera poffible. Que Monfeigneur le Nonce auoit
approuué le deffein qu'auoit la Compagnie de pouruoir
à la feureté des perfonnes de Mefleigneurs les Euefques.
Qu'il leur auoit promis de faire tenir à fa Sainteté la let-
tre qu’ils luy auoient efcrite pour cét effet: mais qu'il
leur auoit dit, qu'il ne pouuoit receuoir aucun acte de
proteftation contre ce qui auoit efté fait, & que la lettre
eftoit fuffifante pour pouruoir à tout ce que l'Affemblee
pouuoit defirer. Qu'ils luy auoient reparty, que cetae
pouuoit feruir à fa Sainteté pour s'excufer fur les inftan-
ces qui luy feroient faites de deliurer de femblables Brefs.
Qu'ils efperoient que quand elle fçauroit le motif de
l'Affemblee, & la maniere auec laquelle ils y procedent,
qui ef pleine de refpett, qu'elle ne le trouueroit point
mauuais, & qu'ils le prioient de fe vouloir employer prés
de fa Sainteté pour le luy faire agréer: Que Monfeigneur
le Nonce leur auoit repliqué, Que cet aéte de protefta-

| Rrr
