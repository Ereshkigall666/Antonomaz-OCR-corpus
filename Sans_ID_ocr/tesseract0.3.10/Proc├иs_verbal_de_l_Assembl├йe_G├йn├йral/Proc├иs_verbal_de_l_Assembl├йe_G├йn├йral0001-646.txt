+
dy Clerçe de France. 16.1ANVIER. 641
efté prefentee par ceux qui pretendoient eftre feculiers,
qui demandoient qu'il pleuft à l'Affemblee de fupplier fa
Sainteté de vouloir faire expedier la nouuelle Declara-
tion qu'elle auoit fait fur lebref de l'annee 1647. pour efta-
blirvn parfait repos dans leur Congregation.

Apres le rapport de Mefleigneurs les Commiffaires,
l’on adifcuté dans la Compagnie l'eftat de cette affaire;
fur laquelle ayant efté pris deliberation par Prouinces:
TAffemblee à jugé qu'elle ne s’en deuoit point mefler;
& a efté d'auis de rendre la requefte aufdits Peres, fauf à
eux à fe pouruoir vers fa Sainteté pour la declaration de
leur eftat ; & cependant ordonné qu’ils feroient foumis
à la jurifdiétion des Ordinaires, foit qu'on les declare fe-
culiers ou qu'ils foient reguliers.

DVDIT FfOVR DE RELEVEE,
Morftigneur l'Archeue|que de Rheims prefidant.
E fieur Abbé de Chanvalon a remonftré, Que Mon-
feigneur de Roïüen auoit preflé l'indiction de fon
Concile Prouincial, pour tefmoigner la deference qu’il
rendoit aux ordres de l'Affemblee. Qu'il luy auoit rendu
cerefpe“, de n'y auoir rien voulu faire fans luy en don-
ner auis. Que furles empefchemens qu'on luy auoit faits,
ilauoit fuiuy fes refolutions, & les auoit executees. Que
le 14. de ce mois, qui eftoit le jour de l'indiction de fon
Concile, il l'auoit commencé: & que Monfeigneur d'E-
vreux s'y cftoit trouué feul des Euefques de fa prouince.

 

Que l'arreft du Parlement de Roücn, qui luy en deffen-

doit la tenuë, auoit empefché plufieurs d'y venir. Que
cet arreft auoit efté enuoyé & publié par toute la prouin-
ce, & qu'il faifoit vn tres-grand prejudice à l'Eglife.
Qu'il prioit la Compagnie dele faire cafler, & de luy or-
donner ce qu'il auoit à faire fur tous ces incidents, pro-
teftant qu'il ne manquera point de zele ny de courage
pour executer tout ce qu'elleluy ordonnera. Surquoy la
Compagnie a tefmoigné defplaifir de l'empefchement
MMinm
