du Clerge de Fränce. 1 DECEMBRE. S4i

Pierre Roger Feüillant ayant efté nommé Superieur &
Abbé de l'Abbaye de Saint Martin de Limoges, triennal,

-s'eftoit prefenté à Monfeigneur l'Euefque de Limoges,

qui l'auoit receu auec ciuilité, quoy qu'il euft fujet de fe
plaindre de fa conduite, comme il l'auoit lors tefmoigné
a l'Affiftant du General dudit Ordre, qui l'auoit accom-
pagné chez luy. Que le peu de fatisfaction que Monfei-
gneur de Limoges auoit eu cy-deuant dudit Dom Roger,
l'auoit obligé dans la vifite qu'il luy auoit renduë, de luy
defendre de prefcher & confefler dans fon Diocefe; mais
comme il publioit qu'il ne s'abftiendroit point de confef-
fer & prefcher pour la defenfe verbale qu’il luy en auoit
faite, il luy auoit fait faire les mefmes defenfes par efcrit,
Que fur la fignification qui luy en auoit efté faite, ledit
Dom Roger auoit declaré qu'il appelloit defdites defen-
fes au Saint Siepe, comme eftans injuftes, diffamatoires,
injurieufes & faites fans connoiffance de caufe, contreles
faints Canons & les Decrets des fouuerains Pontifes; pro-
teftant de ne pouuoir deferer aufdites defenfes, & en cas
qu'on vouluft paffer outre au prejudice de fon appel,il de-
claroit qu'il fe rendoit appellant comme d'abus defdites
defenfes, & de tour ce qui fe pourroit faire à l'encontre

de luy au prejudice dudit appel. Que ledit Dom Roger .

a ençores reïteré la mefme declaration, par vnaéte pañlé
deuant Notaires à Limoges; dans lequel ilauoit adjoufté
que les defenfes eftoient non feulement nulles & abufi-
ues; mais qu'elles portoient dans le droit peine de fufpen-
fion de l’entree de l'Eglife & du Seruice diuin pour vn
mois à celuy qui les auoit ordonnees, & auoit cité le de-
cret qui eft au fexte des Decretales liure 5. tiltre 11. de Sen
tentia excommunicationts [afbenjionts 65 interditti, chap. 1.
Qu'il auoit fait fignifier ledit acte à la perfonne de mondit
Seigneur de Limoges, & en fuitte auoit releué fon appel
au Parlement de Bourdeaux, où il l'auoit fait affigner.
Que fur l'affignation audit Parlement, mondit Seigneur
de Limoges, qui a toutes fes caufes euoquees d'iceluy,
Yyy iÿ

 

ag eme + de nee OP US AU

|
|

 
