du Clerge de Fränce. & \VILLET. HI
des pérfonnes quilacompofoient, & l'affeurance qu'elles
auoient de l'affection commune d'eux tous pour leur fer-
uice & le bien de l'Eftat, leur auoient fait conceuoir vne
efperance certaine du fuccés de ce qui fe propoferoit tou:
chant leurs interefts & ceux de ce corps celebre qui re-
prefente le premier Ordre du Royaume. Qu'il croyoit,
qu’en luy rendant ce tefmoignage de l'eftime & de l'affe: .
étion de leurs Majeftez, Monfieur du Pleflis & luy fe-
roient chargez de traitter de ces deux interefts; mais que
l'eftat des affaires du Royaume, lanecefité de la prefence
du Roy dans les prouinces éloignees, où le feu de la re-
bellion s’eftoit allumé, auoient obligé noftre grande Rey-
ne, dont le courage & la generofité eftoit en admiration
parmy nous, de quitter le repos ordinaire de fon fexe, &
partit promptemcent pour conduire le Roy fon fils en
Guyenne, afin d'en chaffer les rebelles fa@ieux, qui par
vne haine enuenimee vouloient liurer la prouince à no-
ftre ancien ennemy. Qu'elle auoit jugé expedient pour
le bien de fon feruice & l'intereft commun de la compa-
gnie, de les conuier à la fuiure, & à tenir leur affemblee
en quelque ville proche de Bourdeaux, où fa Majefté auoit
deffein de s'arrefter pendant le temps neceflaire à pacifier
cette prouince à la reduire dans fa premiere obeïffance,
& à y reftablir l’ordre de la juftice & des finances abfolu-
ment peruertis. Que l'eftime que fa Majefté faifoit de
leurs perfonnes eftoit en partie caufe de fon defir, & que
l'intelligence qu’elle fçauoit qu’ils auoient dans les affai-
res, luy faifoit fouhaiter d’eftre affifté de leurs prudens
confeils, defquels elle efperoit eftre volontairement fe-
couruë, quand par le voifinage de la Cour ils en connoi-
ftroient la preflante neceflité. Qu'ils y auoient quelque
forte d’intereft, ayans beaucoup de chofes à propofer & à
demander, qui ne pouuoient eftre reglees ou accordees
qu’à la Cour, ou dans le Confeil qui eft à la fuitte du Roy.
Qu'ils auoient autrefois demandé l'éloignement de Paris,
ou pour s'approcher de fa Majefté, ou pour fortir de cette

R i
