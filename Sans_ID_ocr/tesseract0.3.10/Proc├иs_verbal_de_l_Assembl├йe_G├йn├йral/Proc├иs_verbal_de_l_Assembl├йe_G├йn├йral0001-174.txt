du Clerge de France. 19.\VILLET. 169

pouuoient trauailler aux affaires qu'ils font obligez de fi-
nir auant leur depart, que tous les ates ne leur ayent efté
mis és mains, ny le determiner que toutes ces chofes ne
foient acheuces.

Monfeigneur le Prefident a rapporté en fuitte, Que
luy & Meflieurs les Commiffaires deputez pour l'affaire
des non-valeurs, auoient eu conference auec Meffieurs
les Commiffaires du Roy, fur l'aduis qui auoit efté donné
qu'il y auoit vn fonds fuffifant entre les mains des payeurs
des rentes pour fuppleer aux non-valeurs des Diocefes.
Qu'apres les auoir entretenu long-temps, ils les auoient
laiflez aflez bien intentionnez pour cette affaire; mais
qu'il en falloit communiquer auec les payeurs desrentes,
& que pour cét effet ils auoient lié auec eux la confe-
rence pour ce jourd'huy à deux heures de releuee, afin :
de tafcher à la terminer entierement,

Apres cela, le fieur Promoteur a rapporté vne reque-
fte du fieur Defloges, par laquelle il expofe, Qu'en vertu
du traitté fait auec Meflieurs du Clergé pour le recou-
urement des rentes amorties & rachetees, ilauoit intenté
action au Confeil contre les fieurs Martin & la Barre cy-
deuant payeurs des rentes de l'Hoftel de Ville de Paris,
affignees fur le Clergé, pour les faire condamner à payer
les arrerages des rentes amorties dont ils ont joüy, qui
montoient à des fommes tres-confiderables, qui doiuent
tourner au profit du Clergé. Que cette affaire eftoit tou-
te inftruite, & qu'il nes'agifloit plus que d'auoir vn Rap-
porteur qui ne fuft pas intereffé dans lefdites rentes. Qu'il
fupplioit la compagnie de vouloir s'employer pour en
demander vn à Monfieur le Garde des Sceaux, & de vou-

‘loir faire folliciter cette affaire lors du jugement par quel-
qu'vn de la compagnie. Ledit fieur Promoteur a adjoufté,
Que par la mefmie requefte le fieur Defloges propofoit de
faire reuenir encores au Clergé vingt-quatre mil liures
de rente qu'il payoit plus qu'il ne deuoit, par vn erreur de
calcul arriué en l'annee 1580. auquel temps on fit regler les
