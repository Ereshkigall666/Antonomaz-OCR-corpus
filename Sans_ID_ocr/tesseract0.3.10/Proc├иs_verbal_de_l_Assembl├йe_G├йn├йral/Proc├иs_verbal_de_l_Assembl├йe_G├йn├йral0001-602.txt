*.

du Clerge de France. 25. DECEMBRE. $97

dit eftre en peril à caufe dela bleffeure qu'il auoit receuë
dans la derniere bataille. Qu'il l'auoit prié de faire fes ex-
cufes à la Compagnie sil partoit fans en prendre congé;
& a reprefenté, qu'il auoit efté chargé de faire compli-
ment au Roy & à la Reyne fur la viétoire que Monfieur
le Marefchal du Pleflis a remporteefurlesennemis. Que
la Reyne eftoit aduertie que l'on auoit deputé deuers elle
pour ce fujet; & qu'il croyoit à propos de fubftituer
quelqu'vn en la place de Monfeigneur d'Ambrun pour
porter la parole. La Compagnie a prié Monfeigneur de
Rheims de prendre cette peine, qu'il a acceptee; & le
fieur Abbé de Marmiefle Agent a efté chargé de prendre
heure pour l'audience.

Monfeigneur de Saint Ponts a dit, Que fuiuant l'or-
dre de la Compagnie, luy & le fieur Meufnier auoient veu
Monfieur de la Vriliere touchant la lettre qu'il auoit efcri-
te à Monfeigneur de Roïen pour differerlatenuë de fon
Concile prouincial. Qu'il luy auoit dit, que la Compa-
gnie auoit trouué eftrange qu'au prejudice des ordres de
l'Eglife & des ordonnances du Roy, on vouluft empef-
cher Meffeigneurs les Prelats de tenir leurs Conciles pro:
uinciaux. Que l'Affemblee les auoit jugez fi vtiles au
bien de l'Eglife, qu'elle auoit inuité mefdits Seigneurs
les Prelats par vnelettre Circulaire qu’elleleurauoit efcri-
te deles tenir ; & que cela ne regardoit que la difcipline
Ecclefiaftique, à la conferuation de laquelle leurs char-
ges les obligeoient de pouruoir. Que Monfieur de la Vri-
liere luy auoit dit qu'il auoit prié Monfeigneur deRoïüen
de la part de la Reyne de furfeoir pour quelque temps la
tenuë de fon Concile prouincial. Que le delay qu'il ap-
porteroit ne feroit point grand prejudice à l'Eglife. Que
luy qui parle auoit reparty, que cela eftoit deconfequen-
ce pour la Religion. Que l'on permettoit bien à ceux de
la pretenduë Religion reformee leur Synode general; &
qu'il eftoit eftrange qu'on trouuaft à redire que Meffei-
gneurs les Prelats s'aflemblaffent en vn Concile prouin-

FFff ijj
