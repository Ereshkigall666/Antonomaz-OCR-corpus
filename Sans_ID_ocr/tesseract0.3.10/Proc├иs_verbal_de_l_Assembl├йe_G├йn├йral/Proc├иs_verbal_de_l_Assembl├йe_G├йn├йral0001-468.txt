 

 

du Clerge de France. } NOVEMBRE. 463
reformee contre Monfeigneur de Nifmes; files Chanoi-
nes eftoient retournez à Nifmes, & fi les Huguenots
auoient droit de difpofer de la place de Regent en la fe-
conde claffe du College des Iefuites de ladite ville,

Lefdits fieurs Deputez ont dit, Qu'ils auoient eu auis
que les Deputez qui eftoient à la Cour de la part du Cler-

€ de Nifmes , auoient receu des lettres du Roy pour
Monfieur le Comte de Bioules & pour Monfieur de Bre-
teüil Intendant dans la prouince fur fe fujet de cetteaf-
faire, & qu'ils s'en eftoient retournez à Nifmes pour les
rendre. Qu'il ne s'eftoit neantmoins rien fait en con-
fequence defdites lettres : Et que Monfeigneur de Nif
mes leur auoit mandé qu'il ne receuroit d'accommode-
ment en cela que celuy que la Compagnie agréeroit, |
Qu'il n’y auoit pas vn Chanoine qui fuft retourné à Nif-
mes, & qu'il eftoit bien vray qu'ils yalloient & venoient
pour leurs affaires. Que pour ce qui eft du droit que ceux
de la pretenduë Religion reformee pretendent auoir, de
nommer vn Regent à la feconde clafle du College des
lefuites ; il eftoit vray que dans le partage fait de la
nomination des Regens du College, il leur eftoit efcheu
de nommer vn Regent à la feconde clafle. Qu'ils en
auoient nommé toufiours pendant huit annees de fuite:
mais que depuis douze ans les-Iefuites y auoient nommé.
Apres quoy ils fe font retirez: & la Compagnie ayant
jugé toutes ces affaires d'importance, & meriter qu'on y
prift vne bonne deliberation; elle a remis à Lundy pro-
chain du matin à y pouruoir. .

Monfeigneur de Saint Ponts a dit, Qu'il auoit receu
des plaintes que font les prouinces de la longue durée de
cette Affemblee, Qu'il eftoit à propos de penfer à fe fe-
parer, & de determiner le jour auquel on la vouloit finir.
Cette propofition a efté bien receuë de la Compagnie,
qui a remis auffi à Lundy prochain pour refoudre le
temps auquel on la pourroit acheuer. ci

 
