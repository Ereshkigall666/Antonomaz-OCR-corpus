du Clerge de France. :8. VIN. 101

fon&ions, leur oftant tout moyen de les aflifter & de les
inftruire. Que n'ayans point de remedes pour tant de
maux, ils s'eftoient refolus de venir à Paris faire part de
leur douleur à Meffeigneurs leurs confreres qui eftoient
à la Cour, pour les affifgr à en porter leurs plaintes au
Roy & à la Reyne, Que Mefleigneurs les Prelats qui
eftoient à la fuitte de la Cour s'eftoient defia cy-deuant
affemblez pour eux, lefquels apres auoir entendu toutes
leurs plaintes ,auoient refolu d'en faire de tres-fortes re-
monftrances à la Reyne, & d'y aller tous en corps auec
le rochet & le camail. Qu'à la verité ces remonftrances
auoient efté retardees, fur la propofition qui auoit efté
faite par Monfeigneur le Cardinal Mazarin, de fatisfaire
Meffeigneurs les Prelats fur toutes les chofes dont ils fe
plaignoient. Qu'alors il leur auoit promis toutes les expe+
ditions qui dépendoient du Roy pour les reftablir dans
la fon@ion de leurs charges, & pour leur faire rendre par
les peuples l'honneur qui leur eft deu dans leurs diocefes:
& à l'égard de la conduitte de Monfieur d'Efpernon en-
uers eux, il auoit efté refolu de luy enuoyer vn Gentil-
homme pour accommoder tous leurs differends. Que.
la fortie inopinée du Roy hors de Paris auoit empefché
” l'execution de toutes ces chofes, lefquelles eftoient de+
meurees imparfaites par le malheur des troubles de cette
ville,durant lefquels Meffeigneurs les Prelats de Guyenne
auoient trouué plus à propos de remettre à faire leurs
plaintes à cette afflemblee. Que fur le rapport qui leur en
auoit efté fait, la compagnie auoit refolu d'aller tous en
corps en rochet & camail violet, & les fieurs du fecond
ordre auecle bonnet quarré, faire leurs remonftrances au
Roy & à la Reyne fur les perfecutions qui leur eftoient
faites, & de les prier tous de fe vouloir joindre à eux en:
mefme habit, & que c'eftoit le fujet pour lequel la com-
pagnie les auoit priez de venir en cette aflemblée, Mon-
feigneur de Tours a pris la parole, & a fort approuué la
ref lution de l'affemblée, à laquelle il a dit qu'ils n'auoient
N iij
