du Clerge de France. 6 MARS. 769
de T'ours; deffenfes faites aux Scindics dudit Diocefe de
s'y pouruoir, à peine dedix mil liures d'amande, & decret .
de prife de corps decerné contre le Sergent qui les auoit
affignez. Que nonobftant ledit arreft lefdits Scindics &
Deputez du Diocefe de Rennes auoient continué leurs
pourfuittes à la Chambre Ecclefiaftique de Tours, où, fur
les defauts par eux obtenusil eftoit interuenu jugement,
par lequel lefdits Religieux auoient efté condamnez à
- payer leurs taxes, & aux defpens. Et dautant que les Scin-
dics & Deputez ne pouuoient mettre à execution ledit
jugement, à caufe de l'arreft du Parlement de Bretagne;
ils s'eftoient pourueus au Confeil, où, fur leur requefte, il
auoit efté ordonné que les parties feroient aflignees au
mois. Qu'ils auoient efté reaffignez fur le defaut. Que
.… cependant lefdits Religieux auoient obtenu arreft audit

Parlement fur leur requefte, & fur celle du Procureur
general des Eftats; par lequel le Parlement cafloit le ju-
ment rendu en la Chambre Ecclefiaftique de Tours, &
tout ce qui auoit efté fait au prejudice du premier arreft;
defchargeoit lefdits Religieux des aflignations à eux
donnees au Confeilà la requefte des Scindics & Deputez
du Diocefe de Rennes, aufquels deffenfes eftoient faites
de s'en ayder, & de fe pouruoir concernant les decimes,
fubuentions ordinaires & extraordinaires pardeuant
d’autres Iuges que les Prefidiaux de la prouince, & par
appel au Parlement, à peine de nullité, caffationdes pro-
cedures, defpens, dommages & interefts des parties. Que
lefdits Scindics & Deputez du Diocefe de Rennes repre-
fentoient cette entreprife du Parlement de Bretagne fur
la jurifdi@tion des bureaux Ecclefiaftiques, dans laquelle
l'intereft general du Clergé eftoit meflé: & demandoient
qu'il pleuft à la Compagnie ordonner à Meflieurs les
Agents de prendre le fait & caufe pour eux, afin de fe
pouruoir contre ledit arreft,& d'en demander la caffation.
L'Affemblee n’a fait aucune difficulté fur la demande des
Scindics & Deputez dudit Diocefe de Rennes, & a or-

EEcee
