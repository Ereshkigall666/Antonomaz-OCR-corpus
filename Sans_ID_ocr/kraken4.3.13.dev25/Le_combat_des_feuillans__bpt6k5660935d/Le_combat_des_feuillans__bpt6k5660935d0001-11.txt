
Par la mort ie t’étrangleray;
Viue le bon Dieu non feray,
Luy repartit lors le bon Pere,
Qui commẽçoit d’eſtre en collere,
Le colletant fort bien & beau.
Là deſſus vn frere Chappeau
vint auec vn baſton de torche
Qui l’eſpouſta, & vous le toreche
En enfant de bonne maiſon,
Luy criant auez vous raiſon
Si vous me mettez en collere
C’eſt icy voſtre heure derniere.
Meſſire Iean auec la Croix
 Fut en attaquer deux ou trois;
Mais ſa fureur fut preuenuë

Et ſa pauure Croix fut rompuë.
 Quand il vit cela de dépit
Son raiſonnement ſe perdit,
Il ſe tourmente, il fait le Diable,
Il n’a plus rien de raiſonnable,
Se fait tenir à deux ou trois,
Se mordans le pouce & les doigts:
Mais ces bons Peres l’appeſerent
Et plus de cent fois le baiſerent.
Vn Preftre de la Trinité
Qui eſt Normand en verité
Ie le connus à ſa parolle,
Fut ſaiſir vn Moine aſſez drolle
Qu’on nomme Pere Dom Marin,
Criant tu es vn Mazarin,
Faudroit piller ce Monaſtere,
Ce bon Moine tout en collere
De ce qu’on vouloit l’offencer,
Penſa pour lors deſeſperer
Il ſe depeſtre de ſon’homme,
Luy donnant vne tarte en pomme
 .


1
l

