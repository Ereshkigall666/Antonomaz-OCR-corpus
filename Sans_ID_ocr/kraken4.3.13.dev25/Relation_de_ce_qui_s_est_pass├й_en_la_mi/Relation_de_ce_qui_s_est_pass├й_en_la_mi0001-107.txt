98 Relation de la Nouuelle France,
aſſaſſiné l’an paſſé, ie me ſouuins d’auoir
offert à Dieu en holocauſte ce que i’auois
de plus cher en ce monde, dans la penſée
qui me venoit, qu’il n’y auoit rien pour
pretieux qu’il fuſt, dont nous deuſſions ai¬
mer l’aneantiſſement, pourueu que d’i¬
celuy quelque gloire en reuinſt à Dieu;
entre autres choſes que i’offrois à Dieu
comme celles que ie cheriſſois le plus au
monde, eſtoiét les Chreſtiens de la Con¬
ceptiondõt i’auois le ſoin, & puis la mai¬
ſon de S. Marie;le bon Dieu a accepté mõ
offrande. Tous mes pauures Chreſtiens
de la Conception aà la reſerue de 3e ou 4.
ont eſté tuez, où pris captifs par les Iro¬
quois, & la maiſon de ſaincte Marie a eſté,
deſtruite, quoy que plus doucement, qu’à
ce que ie m’eſtois reſolu dés long-temps
auparauant en mes meditations. Mais les
bons Peres de Brebeuf & Lalemant ont
offert àDieu vn bien plus agreable ſacrifi¬j
Ce, non allens, non ſa, ſed ſeipſos immolas¬
do. Pretieux holocauſte de ces vertueux
Peres, que ne puis-je vous faire continuer¬
en ma perſonne? ce ſera quand il plaira à
Dieu; tous tant que nous ſommes de Pe¬
res icy nous n’auons iamais plus aiméno¬!
ſtre vocation qu’apres auoir veu qu’elle