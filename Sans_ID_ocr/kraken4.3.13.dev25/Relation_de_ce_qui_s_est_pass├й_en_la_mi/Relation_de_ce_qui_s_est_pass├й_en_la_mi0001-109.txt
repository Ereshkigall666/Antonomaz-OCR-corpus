1oo Relationde la Nouuelle France,
encore de plus pauures que tout cela, qui
n’ont ny bled, ny gland, ny ail, ny poiſ¬
ſon, & ſont de pauures malades qui ne
ſçauroient chercher leur vie; adiouſtez à
cette pauureté, qu’il faut qu’ils trauaillét
à défricher de nouuelles foreſts, à faire
des cabanes, & à faire des paliſſades pour
ſe garantir l’annee qui vient de la famine,
& de la guerre, en ſorte que les voyans
vous iugeriez que ce ſont de pauures
morts deterrez. Ie voudrois pouuoir re¬
preſenter à toutes les perſonnes affection¬
nees à nos Hurons, l’eſtat pitoyable au¬
quel ils ſont reduits: certainement elles
ne pourroient ſe contenir de ſangloter &
de pleurer à chaudes larmes. Helas que ie
leur diroisvolontiers de la part de tout ce
pauure peuple, Miſeremini mei, iſeremii
mei, ſaltes vos asici nei, qoi nmanus Domai¬
ni tetigis me. Le tres-benin lIeſus fut tou¬
cheé de compaſſion à la veuë d’vne ſeule
veuue, dont on portoit le fils en terre;
comment ſeroit-il poſſible que ces imita¬
teurs de Ieſus-Chriſt, ne fuſſent emeus aà̀
pieté à la veuë des centaines, & centaines
 de veuues dont non ſeulemét les enfans,
mais quaſi les parens ont eſté outrageuſe¬
mét outuez, ou emmenez captifs, & puis