ſi grand feu par ſon retour, ne veuïlle pas qu’il ſoit
eſteint par ſon eſloignement. Ie ne puis croire,
MNSEIGNEVR, qu’on ait repreſenté à voſtre
Majeſté la ſincerité de mes intentions; & il y a lieu
de juger qu’elles luy ont eſté déguiſées, autrement
elle auroit ſans doute receu agreablement vn de¬
uoir que ie luy voulois rendre preſentement, & du¬
quel ie pouuois attendre à m’acquitter quand le Car¬
dinal Mazarin ſeroit hors de France; Le mauuais
traittement qu’on a ſans doute contraint voſtre Ma¬
jeſté de me faire en ce rencontre, ne me fait point
changer de ſentimens, & l’honneur que i’ay d’eſtre
Fils de France & de toucher de ſi prés Voſtre Ma¬
jeſté, les affermit d’vne telle ſorte, que ie paſſeray
touſiours pardeſſus ce qui me regardera, pour rendre
tout ce que ie dois à voſtre Perſonne & aà̀ voſtre Eſtat.
Permettez-moy done, MONsEIGNEVR, de m’a¬
 dreſſer droit aà Voſtre Majeſté cette ſeconde fois, &
de la ſupplier tres-humblement, de vouloir conſide¬
rer quel pût eſtre le deſſein de ceux qui en meſme
temps qu’ils luy diſent ce qu’Elle a à m’ordonner,
l’empeſchent de trouuer bon que ie luy enuoye des
perſonnes pour luy proteſter que ie ſuis preſt de le
faire, & que ie n’ay rienà luy repreſenter que ce qui
eſt aduentageux à ſon ſeruice & au bien de ſes affai¬
res. I’eſpere, MONSEIGNEvR, qu’apres auoir
entendu mes raiſons, vous m’accorderez la permiſ¬
ſion que ie vous demande, de vous pouuoir enuoyer
auec ſeureté mon couſin le Mareſchal d’Eſtampes
& le Sieur Goulas Secretaire de mes Commande¬
 mens