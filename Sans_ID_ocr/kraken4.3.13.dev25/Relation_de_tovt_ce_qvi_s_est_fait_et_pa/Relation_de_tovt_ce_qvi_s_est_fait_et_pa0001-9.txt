Mais ſi nous oſons luy expoſer les vœux & les defirs
de nos Habitans, & pourquoy ne l’oſerions-nous pas
puiſque Dieu dont vous eſtes l’Image les a touſiours
agreables quand ils ſont ſoû̂mis à ſes volontez com¬
me nous nous abandonnons aux voſtres.
Qu’il plaiſe à Voſtre Majeſté conſumer l’ouurago
de ſa bonté, ie veux dire l’ouurage de la Paix, qui a
tant beſoin que ſa bonté aye agreable les tempera¬
mens qui la peuuent eſtablir, par vne Amniſtie qui ne.
laiſſe point de lieu ny de pretexte d’en conteſter les
formalitez, & par cette conteſtation d’empeſcher
l’effet de vos intentions, le fruit de vos graces, & le
reſtabliſſement de la tranquillité publique.
 Et comme l’abſence du Parlement & des auttes
Cours Souueraines ſeroient la ruine de noſtre com¬
merce, & la derniere deſolation de nos Artiſans, que
Voſtre Majeſté agrée de nous les rendre, en les reü̈niſ¬
ſant toutes dans Paris pour ſon ſeruice, & conſiderant
que c’eſt l’y fortifier que de nous laiſſer noſtre princi¬
pale force.
Mais, SIRE, ce ſont des ſouhaits & non pas des
conditions de nos reſpects, nous les deuons ſans con¬
dition, nous les rendons de meſme, & ſerions deſad.¬
uoez de nos Concitoyens d’en vſer autremét.lls neus
ont accoõpagneé à milliers hors de nos Portes, auec be¬
nedictions, auec larmes, ſoûpirant apres Voſtre Maje¬
ſté, demandant leur Roy: Ils nous attendent auec im¬
patience, diſons mieux auec vne parfaire diſpoſition
pour toures vos volontez, mais qui ſçait s’ils nous re¬
ceuront ſans reproches, ſans maledictions, voire ſans
i injure

8