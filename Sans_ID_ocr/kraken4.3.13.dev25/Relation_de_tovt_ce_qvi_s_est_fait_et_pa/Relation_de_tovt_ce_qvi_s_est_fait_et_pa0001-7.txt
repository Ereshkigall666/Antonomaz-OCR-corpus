ieieieieie
 OrSIRE, apres les troubles & les deſordres qui
ſont arriuez dans Paris depuis que Voſtre Majeſté s’en
ſorte diſſimuler, nous n’aprocherions pas d’elle ſans
premierement l’eſclaircir de nos deportemens & luy
en juſtfier la ſincerité, ſi les teſmoignages aduanta¬
geux qu’il luy apleu d’en rendre ne nous obligeoit à
nous en taire, pour ne pas affoiblir en nos bouches des
vertez qui ſont plus puiſſamment eſtablies dans l’O¬
racle de la ſienne.
 Et ſi nos habitans auoient eſté aſſez malheureux,
pour contre leur intention n’auoir pas ſceu meſnager
ſelon vos volontez leur zele, & vn zele tout remply
de l’amour de voſtre ſeuice, nous aurions peine de
nous empeſcher d’en rendre en quelque facon com¬
plice l’abſence de Voſtre Majeſteé, qui nous a oſté le
courage en nous abandonnant, & la guide pour no¬
 ſtre conduite, en nous priuant des lumieres que l’eſ¬
clat de ſon viſage nous apportoit.
Ainſi, SIRE, c’eſt à Voſtre Majeſté s’il luy plaiſt
à releuer aujourd’huy nos courages par ſa preſence &
à regler noſtre conduite, c’eſt elle qui eſtant le ſeul
Aſtre que Paris regarde nous doit auſſi ſeul eſchauffer
& eſclairer: Aſtre qui ne doit pas ſeulement nous exci¬
ter par ſes influences mais auſſi nous aſfiſter de ſa lu¬
miere, & qui nous ayant imprimé de beaux ſentimens
n’a qu’a faire luyre ſur nous ſes rayons pour les pouuoir
eſclorre.
uiſ e di oene nenieneſeune den le ſiee e