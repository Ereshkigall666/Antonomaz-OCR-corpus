S LE BARBON.
& quelles tenebres! Vous auez,
ouy parler de cét amas rude &
indigeſte, qui preceda la diſpo¬
ſition & la beauté des choſes
que nous voyons: Voila l’ima¬
ge de l’eſprit & de la doctrine
du Barbon. Il y a moins de dif¬
ference entre le Chaos & le
Monde, qu’entre la maniere
 dont il ſçait, & celle dont il
faut ſçauoir. Il a dequoy alle¬
guer mal à propos cinquante
ans durant. Madame Deſloges
diſoit de luy, que c’eſtoit vne
beſte, qu’on auoit chargée de
tout le bagage de l’Antiquité.
Pour moy, qui ne luy veux pas
dire des iniures, ſi i’auois à fai¬
re ſa definition, ie dirois, que