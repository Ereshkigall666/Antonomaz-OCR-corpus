LE BARBON. 21
droit commun; qui puiſſiez
aſſujettir ſon eſprit à l’vſage
& à la couſtume. Vous luy re¬
preſenterez, s’il vous plaiſt,
qu’vn honneſte homme pro¬
poſe touſiours ſes opinions de
la meſme ſorte que ſes doutes,
& n’eéleue iamais le ton de ſa
voix, pour prendre auantage
ſur ceux qui ne parlent pas ſi
haut; Qu’il n’y a rien de ſi
odieux qu’vn Predicateur de
chambre, qui annonce ſa pro¬
pre parole, & dogmatiſe ſans
miſſion; Qu’il faut fuir les ge¬
ſtes qui paroiſſent des mena¬
ces, & les termes qui ſentent
le ſtile des Edits; c’eſt à dire,
qu’il ne faut ni accompagner