4
  
. r71
y
 LOuUVS A   L.

6I pes eſquls i seſtoit oblige deſtre de reour le quinmieſneid’Aouſt, comme i ftat
Mais eux ne voulant point s’obliger de heurter le gouuernement des Eueſques dans les
Aſſemblees generales, que de perſonnes laicques ne s’y trouueroient pas, & qu’elles
n’auroient point de voix pour nommer les Deputez de ceſte Aſſemblee, il remir à
leur en aſſigner le iour iuſques à ſon retour d’vn autre voyage vers le Roy: mais ils
dirent que s’il ne retournoit dans le vingt-vnieſme Septembre ſuiuant, ils tiendroient
ladite aſſemblee ſans permiſſion de ſa Maieſté. Toutesfois cela n’empeſcha point qu’il
ne fuſt encores proteſté contre le Conuenant du Roy par Iacques Grhame Comte de
Montroſe, Alexandre Giſpone Baron de Durie le ieune, vn Bourgeois & vn Mini¬
ſtre. Leur pretexte pour ne point ſigner le Conuenant du Roy, qui l’auoit eſté des Ca¬
tholiques, fut pour ce qu’il n’eſtoit fait contre les Eueſques, & qu’il ne les obligeoit à
prendre les’armes contre les ennemis de leur Religion ſeulement, que quand il plai.¬
roit au Roy. En toutes autres choſes ces Conuenans s’accordoient aſſez bien, la pre¬
miere partie de tous les deux eſtant le Conuenant du feu oy Iacques faict l’an 158o.
ſigné par tous les ſuiets dudit oy.
X X X. En ce meſme iour  z. Septembre furent faite deux proclamatiõs de par le Roy, l’vne
par laquelle il aſſignoit vne aſſemblee generale pour les Eccleſiaſtiques au premier de
Decembre ſuiuant: l’autre touchant l’aſſemblee d’vn Parlement pour le quinzieſme de
 May r6;9. & le 24 du meſme mois de Septembre fut par le Conſeil du Roy commandé
à tous ſes ſuiects ſigner le Conuenant de ſa Maieſté, & Commiſſaires eſtablis par les Pro¬
uinces pour y prendre le ſerment d’vn chacun & le leur faire ſigner: ce que peu de per¬
ſonnes voulurent faire, horſmis ceux du Conſeil, les Miniſtres ayant de nouueau diſſua¬
deé vn chacun de n’en rien faire. Ce qui n’empeſcha pas que le 2;. de Septembre tous les
Miniſtres de la Seſſion ne ſign aſſent le Conuenant du Roy, quatre exceptez: comme
fit auſſi le Magiſtrat de la ville de Glaſgovv: & les Conuenans s’eſtans plaints au Com¬
miſſaire qu’on auoit vſe de menaces pour ſe faire il proteſta du contraire: & eut peine à̀
gaigner ceux d’Edimbourg pour leur faire celebrer le ieuſne au meſme iour que le Roy
l’auoit ordonné & fait proclamer, ſçauoir le7. de Nouembre: ce que les autres Con¬
uenans refuſerent. Ce ieuſne ayant eſté faict par eux le 4. Nouembre, quoy que ce fuſt le
iour du Dimanche & le iour de leur Cene, où ils firent en ſuitte nouueau ſerment de ne
point ſigner le Conuenant du Roy. En ſuitte ils depoſerentDauid Michel Miniſtre d’E¬
dimbourg, nonobſtant l’opoſition dudict ſieur Commiſſaire: puis ſommerent les deux
Archeueſques & douze Eueſques d’Eſcoſſe deuant le Preſbytere d’Edimbourg (qui eſt
vn Colloque ou Synode de i5. ou o. Miniſtres,) où ils les accuſerent de Simonie, de
s’eſtre laiſſez corrompre par preſens, d’eſtre pariures, ioü̈eurs de dez, de luxure, d’yuron¬
 gnerie, & d’auoir prophané le iour du Sabat, leur enioignant d’aporter en ce Syuode
tous leurs Regiſtres, employans meſme la Langue de la fille du Miniſtre Michel Sone,
 pour deſcrier ces Eue ſques en des Sermons qu’elle faiſoit dans ſon lict, & que l’on alloit
 entendre comme des reuelations diuines.
 y Dés le 27. Nouembre tous les Deputez arriuerẽt à Glaſgovv pour l’aſſemblee du pre¬
 A. . 
 mier de Decembre, où ſe trouuerent ſept Comtes, dix Milords ou Barons de grande
conſideration, 4o. Gentils-hommes & 5, Bourgeois, faiſans en tout cent huit perſonnes
Laiques qui donnoient leurs voix comme les Miniſtres. Apres la Lecture des Commiſ¬
ſions & lettres d’enuoy, le Docteur Hamilton remonſtra les raiſons pour leſquelles les
Archeueſque & Eueſques ne pouuoient eſtre iugez par l’Aſſemblee; de laquelle ſont,
raportees cy-deuant les autres particularitez, & comheé nonobſtant leur declinatoire,
ils y furent depoſez; auant lequelle depoſition le 8. de Decembre, ledit ſieur Marquis
d’Hamilton Commiſſaire du Roy remonſtra à ceſte Aſſemblee la bonté de laquelle ſa
 Maieſté de la grande Breragne auoit vſeé enuers ſes ſuiets, leur ayant accorde toutes leurs
demandes, Comme la ſupreſſion du Liure des Prieres; Celle des canons ou diſcipline
de leur Egliſe, De la haute Commiſſion ou Iuriſdiction des Euaſques, Des cinqarticles,
 qui ſont le Bapteſme, Mariage & Communion priuee, la genuflexion à leur Cene & le
 ſigne de la Croix au Bapteſme, & la reſtriction de la puiſſance des Eueſques, les aſſuietiſ¬
ſans à la cenſure des Aſſemblees. Ce qui toutefois ne les ayant peu contenter, & voyant
qu’on vouloit entreprendre de faire le procez aux Archeueſques & Eueſques de ſon
Royaume, qui eſtoit trop notoirement heurter l’aurhorité Royale, il ne ſe pouuoit plus
empeſcher de condamner ceſte Aſſemblee, comme illegitime, & declarer cõme il faiſoit
nuls tous les actes d’icelle, & qu’il alloit voir preſentement s’il leur reſtoit encore quel¬
que reſpect de leur Roy, qu’ils teſmogneroient en ſe ſeparant. Et ſe tournant vers les
Miniſtres, leur dit, que le Roy rompoit l’Aſſemblee pour les deliurer de la tyrannie des
anciens Laiques, auſquels ils auoient mal à propos donné voix dans leurs aſſemblees, &
deſquels