978
r
LOyS AIV.
sr
1644. vne fluſte de cin à ſix cents tonneaux & de vingtſix pieces de canon, qui luy auoit
emporté la pluſpart de ſes manœuures & l’eſtaye de ſon grand maſt, auquel combat le
ſieur des lardins ſon Lieutenant auoit eſté tué; & que la mer eſtant fort groſſe, tandis
qu’il ſe racommodoit cette flute s’eſtoit ſauuée. Il adiouſta qu’il auoit auſſi pris vn vaiſ¬
ſeau chargé d’Infanterie pour l’armée d’Italie, & qu’ayant reconnu qu’il eſtoitGenois, &
le Capitaine qui le commandoit, il l’auoit relaché. Ils partirent enſemble de Ligourne,
& arriuerent lc Ieudy Sainct à̀ la rade de Toulon; d’ou l’Archeueſque de Manfredonia
eſcriuit à la Reyne, & cependant demeura en cette ville, où il eſtoit fort bien traitté, en
attendant les ordres de ſa Maieſté.
Sur la fin du mois d’Avril, l’auant-garde de l’arméc nauale du Roy commandée par le
Cheua lier Garnier, eſtat aux coſtes de Catalogne eut ordre duMareſchal de la Mothe
d’aller mouiller à Barcelonne; & là par vn nouuel ordre du meſme Mareſchal, d’aller
chercher les ennemis: Tellement que le premier iour de Iuin ilprit la route de Valence,
laiſſant les galeres à Barcelonne, pour embarquer leur pain qui eſtoit arriué de Prouen¬
ce, auec vn rendez-vous aux Iſles de Colombretes. Six iours apres, ayant ſejourné
trois iours à Majorque, où le mauuais temps l’auoit contraint d’aller, il arriua ſurle ſoir
à la veuë de Valencc, & decouurit à la rade quatre gros vaiſſeaux ſans pauillons, leſquels
ſe mirent auſſi-toſt à la voile pour ſe retirer du coſté de terre, en ſuite dequoy il fſut reſolu
de les enfermer, afin qu’ils ne peuſſent ſortir la nuit. Le lendemain à la pointe du iour
le Cheualier enuoya vn Officier vers ces quatre Vaiſſeaux, tant pour les reconnoiſtre,
que pour les ſommer de ſe rendre ſous le pauillon; qu’autrcment il les yforceroit. A
quoy lesOfficicrs & ſoldats Eſpagnols repondirent qu’ils eſtoientreſolus de ſe defendre,
& arborerent en meſme temps l’eſtendard rouge enſigne de combat. Alors le Cheualier
Garnier comma nda aux Cheualiers Paul, de Villemoulins, de l’Eſchaſſerie, de la Lan¬
de, de Gardannes, & au ſieur de Leuſſeurais, tous Capitaines chacun d’vn vaiſſeau, d’al¬
ler mouiller à la portée du canon de ces quatre vaiſſeaux, à la droite. Ce qu’ils firent, & le
Cheualier Garnier Capitaine du Sourdis ſe mit au milieu, & fit moiller à ſa gauche le
ſieur de la Roche-Alard, & le Cheualier de la Ferté Capitaines chacun d’vn vaiſſeau:
Commanda au ſieur Paul Capitaine d’vn nauire à feu d’apreſter ſes artifices; & qu’auſi¬
gnal qu’il luy donna il allaſt aborder l’vn de ces quatre vaiſſeaux pour le bruler. Les ſieurs
de Mariocham & Payant Capitaincs de brulots eurent pareillement ordre de prendre ſur
leurs bords chacun cent mouſquetaires, & ſe tenir touſiours ſous voile, en cas qu’on euſt
beſoin d’eux pour enleuer les autres Vaiſſeaux, les nauires de guerre n’y pouuans pas
aller, à cauſe que ceux des ennemis ecſtoient tropprez de terre. Tout eſtant ainſi diſpoſé,
on ſomme derechef les Vaiſſeaux ennemis par vn coup de canon ſans bale; à quoy
n’ayant reſpondu qu’auec des bales, les noſtres commencerent à les batre, & apres trois
quarts d’heure le ſieur de la Paluë executa i ponctuellement l’ordre qui luy auoit eſté
donné, & aucc tant de conduite, apres en auoir eu le ſignal, qu’encor que ces quatre
Vaiſſcaux ennemis chargez d’Infanterie, & trois bateries de terre tiraſſent continuelle¬
ment ſur luy, & qu’ils coupaſſent leurs cables pour s’échoüer tout à fait à terre, il ne laiſ¬
ſa pas de s’attacher au plus grand, auquel il mit le feu. Peu apres vn Lieutenant & deux
Enſeignes des Chcualiers de Villemoulins, Paul & la Lande allcrent aux autres Vaiſ¬
ſeaux: Les Capitaines deſquels epouuentez des coups de canon que les noſtres leur ti¬
roient, & de voir encor deux petits Vaiſſeaux à la voile, abandonnerent ces vaiſſeaux,
& ſc iettercnt en mer ſuiuis de tous leurs gens. Ce que voyant le ſieur Garnier, il y en¬
uoya le ſieur dc la Ferté, pour taâ̂cher de les remettre à̀ flot ou les bruler; lequel y fit me¬
tre le feu, eſtant impoſſible de les tirer hors de leur place. Le moindre de ces quatre na¬
uires eſtoit de plus de fix cents tonncaux & de trente-ſix pieces de canon, tous chargez
de bled, qu’ils auoient pris en Sicile pour les munitionnaires du Roy d’Eſpagne. Laper¬
te en fut eſtimée plus de deux cents mille eſcus. Le reſte des exploits de l’armée nauale
du Roy ſe terminerent auſiege de Taragone, dont nous auons parlé cy-deuant. Pour
ce quieſt des Portugais, ils ſe contenterent de ſe maintenir chez eux, ſans faire aucune
choſe qui fuſt beaucoup conſiderable. La querelle qu’auoient les Anglois auec leur Roy,
continuoit, & s’obſtinoient de plus enplus dans leurrcbellion: mais comme ils preten¬
dent eſtre eux meſmes aſſez capables de terminer leur different, ſans que les Princes
leurs voiſins s’en meſlent, nous les laiſſerons deuider leur peloton, pour reuenir en
France, & y remarquer quelques euenemens notables qui arriucrent le long de l’an¬
nee, leſquels n’ont rien de commun auec les affaires de la guerre.
XX. Au commencement de l’année 16̃44. le Prince Thomas vint en France où il fſutre¬
 ceu par tout ſon chemin, ſelon que le meritoient ſa haute extraction, & ſes ſeruices
rendus