796
T T
  rc
ILOySAAI I.
1641. Ieüſſirent de telle ſorte, que la Caualerie du Roy entrant ſur les terres de Sedan, & y
faiſant des courſes iuſques aux frontieres du Liege & de I uxembourg, empeſcha &
rompit la communication de Sedan auec ces pays-là: de ſorte que ne pouuant plus faire
yenir ſes commoditez de ces lieux icy, la diſette des viures commenççoit à faire cri:t
 les Sedanois, ne venant plus en leur ville ny bled, ny vins, ny fourrages, ny autres den¬
rees qui leur venoient ordinairement du pays Liegeois. Le maniere que le Duc de
Boüillon voyant cela, & qu’il eſtoit impoſſible de nourrir dans Se dan les habitans &
les Garniſons qu’il y auoit introduit, contraignit les bouches inutiles d’en ſortir, comme
les vieillards, les femmes & les enfans. Bon nombre de bourgeois & de marchands, ne ſe
voyant en ſeureté cn vne ville neceſſiteuſe & pleine d’eſtrangers, en ſortirent auſſi de
leur bon gré, auec leurs familles, & ſe retirerent à Paris & ailleurs. Pendant rout ce
temps le Comte de Soiſſons ne bougea de Sedan. Le Duc de Bouillon alloit & venoit,
tantoſt à Liege, ores à Namur & autres lieux. Le Cardinal Infant pour mieux cimen.¬
ter ceſte Ligue y enuoya le Marquis de Salamanque Secretaire d’Eſtat, pourles aſſeurer
de la bonne volonté du Roy d’Eſpagne ſon frere, de leur donner toute ſorte d’aſſiſtance
d’hommes & d’argent. De faict le General Lamboy, qui faiſoit des leuees de Caualerie
& d’Infanterie vers Cologne par ordre dudit Cardinal Infant (qui enuoya meſme iuſ¬
ques à la frontiere d’Allemagne des Commiſſaires exprez pour donner ordre aux vi¬
ures, tant pour les gens de guerre que pour les cheuaux en leur voyage) arriua vers
Namur & s’auanç̧a auec ſon armee prez Sedan, où il ioignit les forces des Princes Li¬
guez. Ce que voyant le Mareſchal de Chaſtillon, il fit repaſſer la Meuſe à ſon armee au
deça de Donchery, pour eſtre en plus grande ſeureteé, & s’opoſer aux ennemis en cas
qu’ils vouluſſent paſſer en Picardie ou en Champagne. Mais comme ils eſtoient renfor¬
cez de nouuelles troupes, & qu’ils n’auoient viures ſuffiſans pour les nourrit, ils furent.
obligez de ſe reſoudre à paſſer au deç̧a de noſtre frontiere, pour y auoir des raffraichiſ¬
ſemens, ce qu’ils ne pouuoient faire ſans hazarder vne bataille, comme ils firent
Le Mareſchal de Chaſtillon ayant eu aduis de leur reſolution, aſſembla toute ſonar¬
meée pres Donchery, & auec quelques canons ſe mit en eſtat de leur diſputer l’entré́e en
France. Il auoit ſix à ſept mille hommes tant de cheual que de pied, bien reſolus à com¬
batre. Cela n’empeſcha pas les ennemis de ſe preparer à aſſaillir les noſtres; le Comte
 de Soiſſons leur General, aſſiſté du Duc de Boüillon & du eeneral Lamboy, mettent
leur armee en ordre de bataille. Ils prierent inſtamment ledit ſieur Comte de ne point
 hazarder ſa perſonne qui leur eſtoit tres-chere, de ſe contenter de leur commander,
ayant ordre de luy obeir ponctuellement en toutes choſes; qu’il ne ſe meſlaſt point par¬
my les troupes, & qu’ils luy reſpondoient de la victoire. Leur armée eſtoit de plus de
douze mil hommes. Ce Prince genereux ne pouuant voir vne occaſion de combatre
ſans y faire cognoiſtre qu’il auoit le cœur trop noble pour demeurer oyſif, ne peut goû¬
ter ces remonſtrances. Le General Lamboy auec ſes eſcadrons de Caualerie & d’lnfan¬
terie ſort le premier, & vint aſſaillir l’armée du Mareſchal de Chaſtillon, qui l’atten¬
doit de pied ferme en reſolution de le bien receuoir; ſouſtint vaillamment le premier
effort des ennemis auec ſa caualerie; & ſe porta par tous les rangs, encourageant de pa¬
role & d’action tous les ſiens de bien faire, & qu’en cette occaſion il falloit monſtrers’ils
 auoient de l’affcction pour le ſeruice du Roy, & de l’amour pour leur patrie, qui les inui¬
toit à̀ combatre genereuſement pour ſa deffenſe. Ces paroles les animerent de telle ſor¬
te, que d’abord les premiers eſcadrons de Lamboy ſe virent renuerſez, & n’euſt eſté la
dexterité de ce General à̀ ral lier les ſiens, la vitoire eſtoit fort douteuſe pour luy: mais
luy- meſme ramena par pluſieurs fois ſa caualerie au combat, qui dura prez de trois
heures, par la valeur du Mareſchal de Chaſtillon, qui fit en ceſte occaſion tout ce qu’vn
grand Capitaine courageux & experimenté́ peut faire: Mais n’eſtant point aſſiſté com¬
me il falloit par ſa caualerie qui laſcha le pied, il ne laiſſa pas de tenir ferme auec ſon in¬
fanterie, qui fit merueilles en la meſlee, & tua bon nombre des ennemis auant qu’elle fuſt
rompue. Dans le premier choc le Comte de Soiſſons eſtant à l’armee, & voyant l’aiſle
droite d’vn eſcadron de Caualerie qui faiſoit mine de plier, ſe mit à la teſte pour par ſa
 preſence le remettre, & en ceſte poſture vne balle de piſtolect luy donna dans l’œil qui
 le mit hors de combat, & de ce coup il en mourut peu d’heures apres, au grand regret
des autres Princes ſes Confederez, qui en ſa perte voyoient tous leurs deſſeins perdus.
Ceſte baraille infortunee pour nous, par la perte de la pluſpart de noſtre Infanterie:
mais d’autre part fortunee, puis que le Chefde ceſte Ligue y fut tué, dura prez de qua¬
tre heures. Au premier choc y fut tué le Marquis de Praſlin ieune Seigneur, fortregretté
pour ſon grand courage, dont les marques ſe ſont ſignalees en Picardie, aux Pays-bas,
en n0s