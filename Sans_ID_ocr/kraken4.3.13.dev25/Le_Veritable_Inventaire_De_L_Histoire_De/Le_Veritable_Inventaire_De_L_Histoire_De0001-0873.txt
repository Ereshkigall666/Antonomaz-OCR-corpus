
8;6
 Y
 
LOVSIV.
1 643. Boſſut; oà le ſieur de Gaſſion s’eſtant auſsi rendu en meſme temps auec les quinze cens
Cheuaux commandez, ſur ſon raport de la conte nance des ennemis & de la ſituation
de leur camp, il fut reſolu le i8. de ſe faire iour à viue force pour ſecourir la
place, laquelle vray-ſemblablement ne pouuoit plus tenir que iuſqu’au len¬
demain: les ennemis n’ayans pas ſeulement repris tous ces dehors, mais eſtans logez
dans ſon foſſe, & l’attaquans par trois endroits.
Cette ville eſt ſituée à la teſte des Ardennes au milieu d’vne bruyere, en vn lieueleué,
fortifiée de cinqbaſtions non reueſtus, & de quelques demi-lunes fraizées: Toutes leſ¬
quelles fortifications n’eſtans pas iugeées baſtantes pour ſe mainenir plus long temps
contre de ſi puiſſans ennemis, & deffenduë auec ſi peu de gens, & ſa perte ſe rendant
conſiderable par elle meſme, & plus encore par ſes conſequences, telles, que ſa priſe
ouuroit le chemin aux ennemis preſque iuſques aux portes dec Paris: on ne penſa plus
qu’à ſe haſter de la ſecourir. Pour cet effet, le Duc d’Enguien ayant fait remarquer deux
deéfilez à vne lieuë du camp des ennemis, dans le bois de Fors, qui eſtoient les ſeuls en¬
droits propres à l’execution de ce deſſein, cinquante Croates furent commandez de
pouſſer par delà l’vn de ces défilez, qui futiugé le plus commode pour le paſſage de no¬
ſtre armeée, auec ordre de reconnoiſtre s’il eſtoit gardé par les ennemis; & l’Officier qui
 commandoit ces Croates, ayant raporté au Duc d Enguien que les ennemis paroiſſoient
 de l’autre coſté du dé́filé, i! ordonna en meſme temps au ſieur de Gaſsion de s’auancer
dans vne plaine au delà de ce deéfilé, auec la compagnie des gardes dudit Seigneur, tous
Croates, le egiment de Fuzeliers & celuy de la Caualerie du Roy; de nettoyer toute
cette plaine iuſques au camp des ennemis, & de reconnoiſtre ſi leur armeée eſtoit retran¬
chée, ou ſielle marchoit pour nous combattre quand nous ſerions à demy paſſez, ou
bien pours’opoſer entierement aà̀ noſtre paſſage. Le ſieur de Gaſsion ſuiuant cet ordre, ar¬
riua dans la plaine à vne heure apres midy du meſme iour i8. de ce mois, pouſſa iuſques
dedans leur camp tout ce qu’il trouua d’ennemis, & s’eſtant rendu maiſtre d’vne hau¬
teur fort proche dudit camp deſcouurit qu’ilsſortoient hors du front de leurs bandieres
pour ſe mettre en bataille. Dequoy ayant auſsi donné auis auDuc d’Enguien par le ſieur
de Cheuers mMareſchal general de la Caualerie, ce Prince paſſa à l’inſtant ce défilé, &
luy commanda de faire ſuiure la Caualerie de l’aile droit e de ſon auant-garde, compoſée
 des Regimens du Roy, de Gaſsion, de Lenoncourt, de Coaſlin & de Sully. Le Mareſ¬
chal de l’Hoſpital demeura auec les ſieurs d’Eſpenan & de la Ferté-Seneterre, pour fai¬
re diligemment paſſer le reſte de l’armé́e: La marche de laquelle n’eſtoit pas ſans grande
diffieulté, à cauſe de la grande quantité de bois, marais & ruiſſeaux qui enuironnent cet¬
te place aſsiegée. Pour fauoriſer ce paſſage, le Duc d’Enguien ſe trouua en bataille ſur
les deux heures apres midy de ce iour-la, auec ſes troupes de Caualerie, & celles qui
auoient les premieres paſſé le deéfilé, commandeées par le ſieur de Gaſsion: auſquelles
troupes il fit commencer l’eſcarmouche qui dura deux ou trois heures, pendant leſquel¬
les le reſte de noſtre armée paſſa, ſe mettant auſsi en bataille à meſure qu’il arriuoit. Et
pource qu’il n’y auoit aſſez de terrain pour y placer commodément toutes nos troupes,
il fit pouſſer par les Croates, ſouſtenus de deux petits corps de Cuiraſsiers du regiment de
 Gaſlion, & commandezpar le ſieur de Vaſſau, Lieutenant audit regiment, les ennemis
qui occupoient vne autre hauteur: ſur laquelle noſtre aisle droite s’eſtant eſtenduë pour
 faire place à la gauche preſſée d’vn marais voiſin, ce progrez ſe trouuafort conſiderable,
ayant ſeruy d’vn puiſſant moyen pour obtenir la Victoire; veu que l’on aprehendoit ſur
tout, que les ennemis ne ſe ſaiſiſſent du defilé de cette hauteur, & des autres lieux aun¬
tageux, comme il leur eſtoit tres-facile, & par laà nous rendiſſent impoſsible le ſecous
de cette place. Le canon des ennemis commença de tirer ſur les quatre aà cinq heures du
ſoir, & le noſtre vn quart d’heure apres, auec telle furie, qu’il nous fut tué & bleſſé grand
 nombre d’hommes; noſtre canon ne demeurant pas auſsi ſans cffet, mais emportant plu¬
ſieurs des ennemis, auectelle chaleur, que ſi noſtre corps de reſerue fuſt arriué à emps,
deés ce ſoir-là il y auoit apparence qu’on euſt dés lors charge les ennemis ſans attendre au
lendemain: mais il eſtoit ſept heures du ſoir auant que ledit corps euſt pû̂ arriuer. La
 nuict ayant donc fait ceſſer les canonnades de part & d’autre, & empeſché qu’on ne
vint aux mains, il fut mis en deliberation, ſi à la faueur dela nuit on eſſayeroit de faire
entrer quelquſecours dans la place: quelques-vns meſmes propoſerent ſion arttaquerois
l’ennemy ſans ttendre le iour. Mais apres pluſieurs raiſons aportées de part & d’autre,
il fur enfin reſolu par l’auis des Officiers Generaux, de differer la bataille iuſques au point
du iour du lendemain, & par conſequent de ne ſe point affoiblir par vn ſccours qui n
 deuoit pas tenter s’il n’eſtoit conſiderable. Il ſembla lors que les deux armées n’euſſent
teuu