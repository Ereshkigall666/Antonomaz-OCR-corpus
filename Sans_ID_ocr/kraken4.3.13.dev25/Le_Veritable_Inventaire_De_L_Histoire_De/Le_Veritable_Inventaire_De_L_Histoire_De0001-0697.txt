678
JT 7
7e
AAOUVS III.
 .
16; 6. leurs retranchemens, apres y en auoir tué cinq & bleſſeé huit; auquel rencontre il donna
force coups d’epée à vn Enſeigne & à pluſieurs de nos ſoldats qu’il trouua couchez ſur le
ventre hors de leur deuoir. Action qui fut hautement loü̈é́e par les ſieurs de Baſſompierre,
d’Effiat, & de la Valece, ayant empeſché́ que les ennemis ne nous ſurpriſſent par dertiere,
en danger de nous faire quiter la teſte des trenché́es, & ruiner tout l’auantage que nous
auions eu ce iour là, auec noſtre logement. Ce Gentilhomme eſt iſſu de la Noble famille
de Poton de Saintrailles, Marechal & Grand Eſcuyer de France, enGaſcongne, tant renom¬
mé dans noſtre Hiſtoire. Son ayeul cadet du Baron de Saintrailles, epouſa vne fille de Le.
noncour enChampagne. Le Roy Henry  V.employa Meſſire Chriſtophle de Saintrailles
Roton, Vicomte de Roton ſon pere, en la viſite des places & des paſſages par où ſon armée
deuoit paſſeren Alemagne, & luy auoit fait expedier yn brenet de Cheualier du S. Eſprit,
de Mareſchal de France, & de Lieutenant de ladite armée. Ce qui donna ſujet à la Reyne
apres la deplorable mort de ce grand Roy, de mander ce Seigneur pour aprendre de luy ce
qu’il ſçauoit du voyage que ſa Maieſté auoit reſolu de faire en Alemagne.
XXI. Pour reuenir à noſtre Picardie, Pendant que l’Eſpagnol eſtoit ſur la frontiere de Picar.
die, & qu’il y prenoit les places cy-deſſus deſignees, le Prince de Condé aſſiegeoit la ville
de Dole en la Franche-Comté auec vne armée de douze à quinze mil hommes tant de
pied que de cheual. Il auoit auec luy le Marquis de la Milleraye Grand Maiſtre de l’Artil¬
Icrie de France, les Marquis de Villeroy & de Coaſlin, le ſieur de lamſau, & quantité de
Capitaines. Ce ſiege commença dés le mois de May, durant lequel le pais ſe trouua rauagé
par les courſes que les noſtres y faiſoient, & par la priſe de quelques chateaux. La garniſon
qui eſtoit dans Dole ſe deffendit fort courageuſement, & y perdit quantité de bons ſoldars
aux ataques qui s’y firent. Toute la Bourgongne contribuoit à l’enuy, viures, poudre, ca¬
nons & munitions neceſſaires pour ce ſiege, qui dura plus de trois mois: & faut confeſſer
que nonobſtant le ſecours de cinq mille cheuaux & de quelque infanterie qu’y amena le
Duc Charles pour nous faire leuer le ſiege, la ville s’alloit voir forcée à ſe rendre, ſans le
commandement que le Roy enuoya audit ſieur Prince, de leuer le ſiege & d’enuoyer partie
de ſon armee en Picardie, pour y renforcer ſon armée contre les Eſpagnols qui yeſtoient,
& laiſſer le reſte en la Bourgongne pour la conſeruer. Tellemẽt que le ſiege de Dole ſe leua
le 15. Aouſt par M. le Prince; & en meſme temps le Colonel Gaſſion & le Comte d’Eſg¬
feld auecſes Alemans prirent le chemin de la Picardie pour y ioindre l’armeée du Roy.Mais
il ariua que Gaſſion & ce Comte ne furent pas ſi toſt arriuez en Picardie, qu’ils ſe virent
ataquez par Ian de Vverr, qui plus fort en caualeric fit plier les Alemans, nombre deſquels
furent cuez, & quantité de cheuaux emmenez, & quelques priſonniers, entr’autres le Duc
Rhoderic de Vvirtemberg.
V 7 Noſtre armée ayant donc paſſé la Some, les ennemis en prirent telle épouuente, qu’ils
 commencerent à mediter leur retraite auec plus de promptitude que lors qu’ils entre¬
rent en France: de ſorte que le 29. de Septembre les ennemis confus & en deſordre ſe trou¬
uerent preſque tous hors de France, ayans laiſſe leurs chariots vers Dourlens, & euſſent
receu plus grand dommage, ſi la pluye continuelle n’euſt arreſte noſtre armée à̀ Pe¬
ronne, & empeſché de les pourſuiure. Il ne reſtoit plus que Corbie detenu par les enne¬
mis au deçaà̀ de la Some. Pour raiſon dequoy le Roy ſe rendit en ſon armée au mois de
Septembre, y ayant en icelle Monſieur Frere vnique de ſa Majeſté, le Comte de Soiſſons,
les Mareſchaux de la Force & de Chaſtillon, & autres Chefs. Le Conſeil demeura à
Amiens, comme auſſi le Cardinal de Richelieu, le Due d’Angouleſme, M. le Chance¬
lier, & autres notables perſonnages; où eſtant reſolu la circonualarion de la ville de
Corbie, quoy que difficile à cauſe de la ſaiſon, l’armée du Roy ſe logea aux enuirons
de cette place au commencement du mois d’Octobre. L’etonnement des ennemis qui
eſtoient dans Corbie ne fut pas petit, ne pouuans s’imaginer que le Roy peuſt en ſi peu
de temps aſſembler vne ſi puiſſante armeée, qui montoit alors aà plus de quarante mil
hommes, & pouruoir de meſme diligence aà tout ce qui faiſoit beſoin à leur ſubſi¬
ſtance. Quelques iours auparauant ledit ſieur Chancelier, exrraordinairement zelé
pour le bien de l’Eſtat & ſeruice du Roy, voyant entre autres choſes que les munition¬
naires de l’armée manquoient a la fourniture, ſe chargea volonrairement de tout le
 ſoin des viures, Hoſpital ’& neceſſitez de l’armée; ſe faiſant particuliercment ſoulaget
par le ſieur Guitonneau Secretaire du Roy; auquel pour cet effet il ſeella vne commiſ¬
ſion pour auoir la direction deſdits viures du coſté de la mer, aueec reſidence à Abeuille
& lieux circonuoiſins. Si bien que par correſpondance & ſuiuant les ordres dudit ſieur
 Chancelier ledit ſGuittonneau enuoyoit iournellement ſi grand nombre de prouiſions
d’armée, qu’apres la reduction de la ville, comme nous dirons cy apres, il s’en trou¬
ua pour le rafraiſchiſſement de toures les garniſons de la frontiere. L’armeée du
Roy