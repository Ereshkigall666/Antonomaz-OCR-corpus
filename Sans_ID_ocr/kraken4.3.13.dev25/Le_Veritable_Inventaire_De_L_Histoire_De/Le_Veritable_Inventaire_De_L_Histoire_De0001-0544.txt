l’ins¬
 ue







¬

tlee
r
¬
i
1t

rs
6
T r1
 
 r  F yr¬
 IV. IOy QIC ’I aIICC.
2
 1
pretenſions ſur le Marquiſat de Montferrat, & luy commenca la guerre ertrant dansle i68.
pays, ſans la luy denoncer, & s’efforç̧ant d’y prendre des places. Ce que voyant le Duc de
Mantoue, il deputa l’Eueſque du lieu pour ſon Ambaſſadeur vers l’Empereur, d’autant
que le Prince de Guaſtala faiſoit cortenance d’y vouloir debattre ſon droit: & les Deputez
y eſtans comparus, apres vne legere Conference, l’Empereur ordonna que le Marquiſat
ſeroit ſequeſtré pendant le procés, & à cecte fin commit le Comte Iean de Naſſau pour en
aller prendre poſſeſſion: lequel partit auſſi-toſt, mais perdit ſon temps, parce qu’il n’y
auoit point d’apparence d’obeyr à ce iugement, que l’on voyoit eſtre partial, entant que
l’Empereur pretendoit droit à ce Marquiſat, du chef de llmperatrice ſa femme. Cepen¬
dant les armes s’eſchaufferent: car le Duc de Sauoye enuoya aſſieger Triuoy, le Gouuer¬
neur de Milan s’aprocha de Caſal, où le Marquis de Beuuron, Franç̧ois ſe ietta, lequel
auecl’aſſiſtance des habitans & des gens de guerre qu y eſtoient, eſloigna touſiours les
ennemis, empeſchant qu’ils ne fiſſent aucunes fortifications pour l’enclorre, en telle ſor¬
te qu’il donna eſperance de tenir vn long-temps, & les acculer. Le Duc de Mantoïe ſe
mit ſur ſes gardes; ayant ſçeu que la caualerie Napolitaine aprochoit, il l’alla ſurprendre
hors de ſes erres, & en deéfit ſept cornettes, dont il raporta les enſeignes. Pendant ce
voyage, le Commiſſaire de l’Empereur arriua, lequel attendit le retour du Duc hors de
la Ville, qui le fut receuoir honneſtement, & le mena dans Mantoü̈e dont les habitans
aduertis eurent vn tel mecontentement, qu’ils murmurent tout haut, menaç̧ans de le
mettre enpeces s’il y demeuroit dauantage. Ce qui fut cauſe que le Duc luy en donna
l’aduertiſſement, & le pria de ſe retirer, comme il fit aſſez promptement, reconnoiſſant
que l’Empereur ne ſeroit pas obey. Mais preſque auſſi-toſt le Duc eſt attaqué́ & inueſty
dans ſa Ville, ouù̀ l n’auoit eu loiſir d’aſſembler forces ſuffiſantes, auec les prouiſions ne¬
ceſſaires: De maniere qu’il depeſcha vn des ſiens au Roy, pour le ſuplier de luy donner
ſecours. Sa Maieſté eſtoit lors venuë à Paris pour les affaires du Royaume, ayant laiſſé
la conduite du ſiege de la Rochelle au Duc d’Angouleſme. Et au Conſeil qui fut tenu
ſur la demande du Duc, elle teſmoigna vne grandement bonne volonté enuers luy, &
luy permit de leuer tant d’hommes qu’il voudroit en France, ſi ce ſiege auquel elle auoit
fait & faiſoit tant de frais, l’empeſchoit de l’aſſiſter d’argent Et veritablement il eſtoit lors
impoſſible d’agir plus fauorablement pour le Duc, qui ſe ſentit auſſi fort obligé, & mit
en vente l’vne de ſes Tertes pour leuer des troupes, qui s’acheminere nt vers Lyon, où̀ à
faute de dſcipline, elles commirent de ſi grandes inſolences, que les Preuoſts des Ma¬
reſchaux furent contraints de courir apres, & de prendre pluſieurs Capitaines, & quanti¬
té de ſoldats. Le Mareſchal de Crequy Lieutenant General en Dauphiń eut le comman¬
dement de fauoriſer le paſſage de ces gens de guerre, & leur fournir viures, de ſorre qu’il
y eut des eſtapes diſpoſées. L’on chercha quelque voye d’accommodement vers l’Empe¬
reur: mais ce fut en vain.Car quelque choſe que l’Eueſque de Mantoue peuſt repreſenter
pour le Duc, il ne peut tirer autre reſponſe, ſinon que quand le Duc de Neuers (car on
. ne le voulut point reeonnoiſtre pour Duc de Mantoüe) auroit obey, & mis le Com¬
miſſaire Imperial en poſſeſſion, il luy ſeroit donné quelque contentement. Enfin l’Em¬
pereur découurit ſon intention: Car ſur les queſtions qui ſe propoſoient touchant les
droits du Duché, à ſç̧auoir ſi la ligne de ceux auſquels l’inueſtiture auoit eſté donnée,
eſtoit faillie, & ſi le Duc de Neuers en eſtoit ou non; & ſi en cas qu’elle fut faillie, lequel
eſtoit plus capable du Duché, du Duc de Neuers, ou le Prince de Guaſtala: ſi l’inueſtitu¬
reen auoit eſté faite tant pour les femelles que pour les maſles; & cela eſtant, à ſç̧auoir ſi
les maſles excluoient les femelles plus proches; ou ſi en cas que le fief apartint generale¬
ment à la famille de Gonzague, les femelles y deuoient pas eſtre admiſes. L’Empereur
declara qu’il y pretendoit du chef de l’Imperatrice ſa femme, qui eſtoit de cette Maiſon.
Ce qui fut trouué fort eſtrange, veu que la Ducheſſe Doü̈airiere de Loraine qui eſtoit de
la meſme Maiſon, & plus aagée que l’lmperatrice, y euſt eu par conſequent vn droit pre¬
ferable: outre ce, qu’eſtant le Duché́ vn fief de l’Empire, il eſt indubitablement maſcu¬
lin, & doit apartenir aux maſles àa l’ex cluſion des femelles. Tant y a que ſi le Commiſſaire
de l’Empereur euſt peu eſtre mis en poſſeſſion du Montferrat, l aſſiſtance du Roy d’Eſpa¬
gne, attendu que le tout alloit à la grandeur de la Maiſon d’Auſtriche, luy euſt facilité
l’entrée dans le Duch́ de Mantoüe, pour y eclaircir les droits de l’Empereur, au feu des
canons, & au bruit des armes.
Laſſons ces afſaires pour venir aux noſttes. Le Duc de Rohan continuoit touſiours ſa r1r
rebellion, & ſes deſſeins d’empeſcher le progrez des armes du Roy au Languedoc: pour A.
cét effet il voulut tenter la ville & la Citadelle de Montpellier, où eſtoit Gouuerneur le
Marquis de Foſſez. Le deſſein eſtoit beau, mais le mauuais Genie de l’entrepreneur,
Tome II.
Xx ij