1 64 0.
750
 T 
7
 LuyS AA I.
de Ville & de Pianezze, commandans les troupes de fon’ Alteſſe de Sauoye & du ſieur
de Roqueſeruiere Sergent de bataille. Tous leſquels Chefs, apres auoir examiné au
Conſeil de guerre diuers aduis donnez, que le retranchement des Eſpagnols eſtoit plus
foible & moins parfaict depuis le ruiſſeau de Gatola iuſques au Po vers Freſſinet, qu’il
n’eſtoit par tout ailleurs, & conſideré l’auantage qui ſe pourroit tirer de noſtre Caua¬
lerie, en donnant vers la plaine, reſolurent de faire l’attaque de ce coſteé-là, & marcher
toute la nuict, & commencer le combat dés la pointe du iour: mais cet ordre fut chan¬
gé, & le Comte de Harcour iugea eſtre neceſſaire d’entreprendre vne autre attaque le
lendemain & ſans remife, & la reſolution fut priſe d’attaquer les ennemis, entre la
plaine & la colline du coſté du Chaſteau de ſainct Georges: de ſorte qu’enuiron la mi¬
nuict du vingt-huict au vingt neuf d’Auril, les ordres furent faicts pour ceſte attaque, &
le commandement donne au Baron de Boiſe, pour faire conduire l’artillerie dans les
lieux remarquez fort auantageux pour fauoriſer cette attaque, partagee en trois. L’vne
au milieu du penchant de la plaine à la colinc, où ſeroient le Vicomte de Turenne & le
Comte du Pleſſis Praſlin, auec les anciennes troupes de l’armee: l’autre à la gauche, ti¬
rant plus vers le haut de la Coline, que feroit le ſieur de la Motte-Houdancourt auec les
troupes qu’il commandoit: & la troiſiefme à̀ la main droitte au delà de Gatola, dans la
plaine, où ſeroit le Marquis de Ville & le Marquis de Pianezze commandant la Ca¬
 ualerie & l’infanterie de ſon Alteſſe de Sauoye. Et parce qu’il falloit paſſer le ruiſſeau
 de Gatola auant que d’arriuer au lieu où l’on deuoit donner dans les retranchemens
des ennemis, aux deux attaques du milieu & à la gauche, le ſieur de Roqueſeruiere Ser¬
gent de bataille prit le ſoin auec la Riuiere Commiſſaire de l’artillerie, de faire accom¬
moder vn pont, que les ennemis auoient rompu ſur cette petite riuiere, dont ils fai¬
ſoient garder le paſſage par leurs gens, qui en furent deſlogez auce quelques legeres eſ¬
carmouches. De ſorte que ce pont eſtant faict & toute l’armee en bataille dans les po¬
ſtes iugez à propos, le Comte de Harcour, qui eſtoit à la teſte de tous, fit paſſer le
ſieur de la Motte-Houdancourt le premier ſur ce pont auec ſon Regiment de Ca¬
ualerie qu’il commandoit, ſçauoir, Enguien, Beauregard, la Luzerne, du Terrail, Saint
André & Marſin: Tous leſquels pouſſerent par dinerſes eſcarmouches les ennemis qui
s’eſtoient auancez pour conſeruer l’eminence de ſaint Georges que les noſtres gaign¬
rent, pendant que les ſieurs de Turenne & du Pleſſis Praſlin paſſoient le meſme pont
auec le reſte de l’infanterie & de la Caualerie, qui ſe mit en bataille dans le milieu entie
la plaine & la coline. D’où ſept cens mouſquetaires deſtachez de l’infanterie de ce corps
furent promptement auançez, & marcherent auec telle reſolution, que les ennemis
apres quelques eſcarmouches ſe retirerent dans leur retranchement, vn grand cborps de
caualerie & d’infanterie qu’ils auoient fait ſortir de leurs lignes, à la faueur de deux ou
trois grands foſſez qui ne ſe paſſoient qu’en defilant, & de certains petits trauaux qu’ils
auoient faicts hors de leur retranchement: Si bien qu’en fort peu de temps nos bataillõ̃s
ſouſtenus de la caualerie, commandee par le Vicomte de Turenne, prirent le champ que
les ennemis abandonnerent, & ſe trouuerent preſque auoir gaigné dans vn momentce
qui pouuoit les amuſer vne iournee entiere.
Pendant que ceux-cy des noſtres prenoient cet auantage, le corps de l’aiſle gauche
commandé́ par le ſieur la Motte s’auança auſſi proche du retranchement des ennemis,
plus haut vers la coline; & en ce meſme temps le Comte de Harcour, ayant comman¬
dé qu’on allaſt droict au retranchement, le Comte du Pleſſis Praſlin obeyſſant à cet or¬
dre, fit donner les bataillons de l’infanterie compoſez des Regimens de Nereſtan, de
ſainct Pol Maiſtre de Camp, & Chamel Capitaine au Regiment de Nereſtan, & celuy
de Maugiron commandé par la Lerretiere Capitaine, & des gardes Françoiſes & Suiſſes
qui en faiſoient trois, commandez par les ſieurs du Bourdet, de Froulé & de Guibly,
auſſi Capitaines. Mais tout cela fut receu par vne ſi furieuſe ſaluë de mouſquetades dela
part des ennemis, qui tiroient de quatre pas derriere leur retranchement; & d’ailleurs
Ie foſſé ſe trouuaſi profond, que ceux des noſtres qui s’eſtoient iettez dedans, ne pou¬
uans monter, ny les autres fouſtenir ce grand feu ontinuel; ioinct à la reſiſtance quef¬
rent les ennemis à̀ coups de picques, ils furent obligez de ſe retirer non pas en arriere,
mais en coulant plus haut le long du retranchement, pour chercher vn autre paſſage:
ce qui ne ſe peut faire ſans quelque deſordre, qui dura fort peu, d’autant que le Comte
de Harcour ayant tout r’aſſeureé par ſa preſence, & le eur de Pleſſis Praſlin ayant rallié́
promptement les bataillons qui s’eſtoient renuerſez, on donna iuſques à trois fois dans
le retranchement, ſans pouuoir l’emporter: Le meſme deſordre arriuant par les me¬¬
mes cauſes. En cet inſtant le Comte de Harcour ſe trouuantſur l’aiſle de la gauche, où
 eſtoit