.
 
 V7 B
LIV. oy de France.
591
en beſogne toutes les pieces, & firent eſſuyer quelque eſcopeterie furieuſe aux Suedois 6 3 l
quatre iours & quatre nuicts ſans relaſche. Guſtaue confeſſa, que quoy qu’il ne fuſt pas
neufaumeſtier, & ne commençaſt point à s’accouſtumer à ce bruit, qu’il n’auoit iamais
rien ouy de ſemblable és ſieges où̀ il ſe fuſt trouué. Vn coup entr’autres faillit d’eſtre fu¬
neſte aux Suedois, qui porta ſi prés de Guſtaue, qu’il luy friſa le gant ſans l’offenſer.
Mais ny le danger euident, ny les prieres des ſiens, ny la coler de ceux de dedans ne le
peurent empeſcher, qu’il ne s’auançaſt pour recõnoiſtre vne place, & vne aſſiette propre
pour la batterie, les aproches, & l’aſſaut. Ce qui mit tellement le cœur au ventre à ſes
troupes, qu’ils trouuerent vn chemin là où il n’yen auoit point, & à force de grimper
gagnerent la croupe de la montagne ſur laquelle ce Chaſteau eſtoit aſſis. La batterie
eſtant miſe en eſtat, & la breche faite, l’ennemy fut attaqué vertement, & l’aſſaut don¬
né en diuers endroits; mais repouſſé, les échelles renuerſees: les Suedois eulbutez, &
le pied du rempart borde de morts. Nonobſtant tout cela le courage croiſſant aux aſſie¬
geans dans le danger, enfin aprés vn combat opiniaſtré de part & d’autre, ils ſe rendirét
maiſtres du rempart, & ſe logerent dans le trauail de l’ennemy, qui fut obligé de leur
quitter ſes dehors, & de ſe retirer dans le Chaſteau. Mais les Suedois leur furent aux ta
lons de tel le façon, qu’vne partie y entra peſle-meſle auec eux. Guſtaue voyant ce deſor¬
dre, ſans perdre cemps, fit poincter le Canon de l’e nnemy abandonné́ dans les tranchées
contre le Chaſteau, preſenter les eſchelles en diuers endroits, enfoncer les portes &
barticades, de ſorte que nonobſtant la deſeſperee reſolution des aſſiegez, ils furent ſur¬
montez finalement par l’effort & par le nombre des aſſiegens, quoy que l’ennemy conti¬
nuaſt à leur diſputer, non ſeulement le foſſé & le mur, mais meſme la baſſe-court du
Chaſteau. Et quoy que Guſtaue euſt fait ſommer à diuerſes fois les aſfiegez de penſer à
vu, ls n’eurent point d’autres paroles, ny de volonté de ſe conſeruer, iuſquà ce qu’il
ne fuſt plus temps. Les Suedois échauffez par leurs pertes, faiſans main aſſe dans la
premiere furie à tout ce qui ſe preſentoit en armes, & ramenteuans à ceu qui commen¬
çoient alors à demander quartier, Celuy de agdçhourg. Ceſte victoire fut aucunement
ſanglante de part & d’autre. Les Suedois perdirent deux à trois cens hommes, &l’en¬
nemy ſix à ſept cens, & l’opiniaſtreté de quelques vns couſta la vie à tous les autres. Le
pont du Chaſteau fut ionché de morts, la terre couuerte de ſang, & les corps entaſſez
dans la court empeſchoient les vns de fuir, les autres de les pourſuiure. Cependant ayaã̃t
remarqué à ſon entree que nombre de ceux qui eſtoient eſtendus ſur les quarreaux fai¬
ſoient les morts, & fcignoient d’auoir receu ce qu’ils craignoient dereceuoir, il en reſ¬
ſuſcita pluſieurs, qui ̀ la parole de grace & de vie ſortant de ſa bouche recouurerent
l’vſage de leurs membres. Et quoy que la colere des Suedois euſt eſté eſchauffee par la
trop grande opiniaſtreté de l’ennemi contre le meſme aux maximes militaires, par leſ¬
quelles on eſt obligé de parlementer, quand la ruine eſt ineuitable; les Nonnains neant¬
moins quis’y eſtoient retirees, & en gencral le ſexe feminin, & les enfans n’eurent autre
mal que la peurx, & les vns & les autres furent conuoyez en toute ſeureté par la ville. Le
Capitaine eller qui commandoit au Chaſteau de la part de l’Eueſque, eut la vie ſauue,
ſous proreſſe qu’il fit, de deſcouurir vn threſor ineſtimable caché dans les replis & vou¬
tes du rocher. Le butin fut grand, & la cureec auantageuſes, pour les victorieux. Ce pil¬
lage ayant duré quelques heures, le Roy y mit de l’ordre, & fit arreſter ſes gens eſchauf¬.
fezapres la proye. Les talers eſtoient alors à bon marché parmy les ſoldats. De chetifs
cCompagnons en emporterent à centaines. On y deſcouurit entr’autres au Roy vne bon¬
ne ſomme d’argent, remiſe à Tilly par le Duc de Bauiere en ſuite de la déroute de Leip¬
ſice. Les prouiſions de guerre & de bouche, qui s’y trouuerent euſſent eſté baſtantes de
faire morfondre les Suedois, non des mois ſeulement, mais des annees deuant la place,
ſi elle euſt eſté attaquee plus mollement, & ſi ceux de de dans euſſent eu affaire à vnau¬
tre Prince qu’à celuy qui les ataque. Ony trouua vn attirail de cent pieces de canon, &
vn arſenac fourny de toutes ſortes d’armes. Or dés que le Roy eut fait ſes deuotions ſe¬
lon ſa couſtume, il fit reſtituer aux habitans de Vvirtzboug les meubles & prouiſions
qu’ils auoient iettez dans le Chaſteau auant le ſiege, mit ordre à la conſeruation de la
place, faiſant le tour des fortifications, reformant les vnes, paracheuant les autres, & en
traç̧ant luy meſme des nouuelles, laà où il eſtoit de beſoin, pour mettre le Chaſteau dé¬
ja fort de ſoy-meſme, & par la trauail de l’ennemy, en eſtat de faire receuoir vn affront à
reux qui le voudroient entreprendro. En meſme temps le Roy fit des deffences eſtroittes
de troubler en façon aucune les Catholiques dans l’exercice de leur Religion, & inſti¬
tua vne Chambre my-partie meſlee des ſiens, & des gens du pays, & compoſee de dou¬
e teſtes, moitié Gentilshommes, moitié gens de robbe longue, pour adminiſtrer l