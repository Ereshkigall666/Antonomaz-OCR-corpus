 
T 
 
  O
ILOUSAAI .
16 41. à laquelle il fit paſſer la Meuze, ſçauoir l’infanterie ſur le pont, & alors la place fut aſfie¬
gee, battuë, & ceux de dedans contraints à demander compoſition, à̀ laquelle ils furent
receus, quoy qu’ils meritaſſent d’eſtre traitez par la rigueur des loix de la guerre.
En fin apres la mort du Comte de Soiſſons, la priſe de la ville d’Aire, apres vn ſiege
XI. tellement opiniaſtré, qu’il n’y a pied de terre au dehors qui n’ait eſté diſputé main à̀
main des iournées entieres auec les aſſiegez(où auant que venir au baſtion artaqué́ il
auoit fallu faire dix-huit demy-lunes les vnes apres les autres, dautant que la bonté de
la place eſtoit telle, qu’il ne manquois rien à ſa fortification de tout ce qui ſe pouuoit
requerir de l’art & de lanature) & la repriſe de Donchery ſur les ennemis qui l’auoient
contrainte de ſe rendte à eux, apres le combat dont eſt fait mention cy-deſſus, le Duc
de Boüillon voyant que le plus aſſeuré moyen de mettre ſon Eſtat & ſa perſonne enre¬
pos, eſtoit de ſe reconcilier auec le Roy, & d’auoir l’honneur d’eſtre repris en ſa bonne
grace: Conſiderant d’ailleurs que les ennemis de cette Couronne, auec leſquels il
s’eſtoit confederé, non pour nuire à la France, quoy que leur volonté fuſt telle, mais
pour deffendre la ville de Sedan, qu’ils luy diſoient deuoir eſtre bien-roſt aſſiegée par
les armes de ſa Majeſte Tres-Chreſtienne, laquelle auoit vn deſſein tout contraire,; &
que toutes les belles promeſſes qu’ils luy faiſoient de l’aſſiſter d’hommes & d’argent,
n’eſtoient que pour l’engager dauantage dans leur party, & ſe rendre à la fin meſme
maiſtres de Secdan & de ſes Eſtats, où ils deſiroient mertre garniſon s’il l’euſt voulu con¬
ſentir, iugeant tres-bien de l’euenement qui en euſt ſuiuy, accepta la grace que le Roy
 luy fit, d’oublier tout le paſſé, & de prendre en ſa Royalle protection ſa perſonne &
ſon Eſtat, & le deffendre contre qui que ce fuſt, à l’exemple du feu Roy Henry le
Grand ſon Pere de glorieuſe memoire, qui traita de la meſme ſorte auec feu Henry de
la Tour Mareſchal de France, & Duc de Boüillon ſon pere; en s’obligeant auſſi de ne
iamais ſe ſeparer d’auec ſadite Maieſté, ny de faire aucune ligue, ou aſſociation auec
quelque Prince ou Eſtat que ce fuſt, ennemy de la France. Ce faiſant le Roy luy par¬
donna & à tous ceux de ſon party, à la reſerue de quelques-vns. Le Duc rendit en
meſme temps à ſaMajeſté rtous les priſonniers & canons perdus en la barail le de Sedan &
à Donchery. De maniere que par cet accord deux biens en deuoient reſſir: l’vn pour le
Royaume, ſç̧auoir que Sedan ne ſeruiroit plus deſormais de ville de retraite, ny d’en¬
trée pour paſſer en nos Prouinces: L’autre pour le Due de Boüillon, qui eſtant bien
auec le Roy & ſous ſa protection, ne craindroit plus les menaces des ennemis, qui
eſtoient d’autant plus affoiblis, que ce Duc tenu pour vaillant Capitaine, ne fortifie¬
roit plus leurs reſolutions de nous nuire, n’ayans ny ſa perſonne ny Sedan à leur deuo¬
tion, comme ils croyoient auoir pour faciliter leurs entrepriſes ſur cet Eſtat, que Dieua
par ſa grace puiſſamment detouné́es & reduites en fumée.
Comme vn mal talonne ordinairement l’autre, auſsi preſque dans le meſme temps
 AA  
l’Eſpagnol perdit la ville de Genep vers la Meuſe du coſté de Gueldres. Cette place
eſtoit regardée d’vn mauuais œil par les Hollandois, dautant que ſa garniſon faiſoit des
courſes continuelles iuſques aux portes de Nimmegue, prenoit les Marchands & leurs
marchandiſes, & faiſoit quantité de voleries, larcins, & rancçonnemens ſur leurs teres
& ſujets: Ce que voyans les Eſtats d’Hollande, & pours’oſter cette eſpine du pied, ſe
reſolurent de l’aſsieger. L’occaſion fauorable de ce faire s’en preſenta, qui fut le ſiege
d’Aire par l’armée du Roy, ſiege qui rompoit tous les deſſeins de lEſpagnol, pour eſtre
cette place de tres-grande importance, & qui donnoit libre entrée aux François pour
aller continuer leurs conqueſtes au Comté de Flandres. Dans cette place eſtoit vne
forte garniſon de trois mille hommes, & munie de munitions de viures & de guerre
aſſez paſſablement: d’ailleurs le Cardinal Infant y enuoya le Comte de Fontaine Gou¬
uerneur de Flandres, auec quelques troupes de Caualerie & d’Infanterie, qui ioints
auec celles du Marquis de Leyden Gouuerneur du Duché de Gueldres, faiſoient en¬
uiron quinze mille hommes pourempeſcher la perte de Genep. Mais le Prince d’Oran¬
ge fit trauailler auec telle diligence aux retranchemens de ſon Camp deuant la place,
à la conſtruction des Forts, redoutes & lignes de communication, qu’il fut impoſ¬
ſible aux Eſpagnols de le forcer La garniſon pendant le ſiege fit pluſieurs ſorties, & ti¬
rant ſans ceſſe tua nombre des aſsiegeans; comme faiſoient auſsi ceux de l’armé́e
Eſpagnole, qui eſtoient tous les iours aux eſcarmouches auec la Caualerie Hollandoi¬
ſe. En fin ce ſiege ayant duré́ cinquante-cinq iours auec perte notable d’hommes de part
& d’autrte, la garniſon ſe voyant hors d’eſperance de ſecours d’hommes & de viures, ſe
rendit auec honneſte compoſition.
Pen¬