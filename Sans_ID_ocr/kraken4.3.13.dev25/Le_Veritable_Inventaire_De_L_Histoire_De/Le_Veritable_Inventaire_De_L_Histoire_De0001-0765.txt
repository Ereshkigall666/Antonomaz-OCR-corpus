.
7  
 .
  y 
 T
7
LAOSAAI .
16 4. faire rendre la Iuſtice audit Parlement de Rouen, Ordonna que’par les Conſeillers en
ſon Conſeil d’Eſtat Maiſtres des Requeſtes ordinaires de ſon Hoſtel, eſtans en la ville
de Rouen prez le Chancelier, qu’elle auoit commis & deputez à cet effcct, la Iuſtice
ſeroitrenduë & diſtribuee audit Parlement de Rouen, & les procez ciuils & criminels
meus & à mouuoir en iceluy reuoquez au Conſeil par ledit Arreſt du quatrieſme Ian¬
uier, iugez & terminez, auquel effect ils s’aſſembleroient au Palais dudict Parlement, ez
Chambres & lieux accouſtumez, y tiendroient les Audiences & iugeroient leſdits pro¬
cez eiuils & criminels, ſelon les formes de ladite prouince, & ce iuſques à ce que ſa Ma¬
ieſté euſt eſtabli vne autre Compagnie pour tenir ledict Parlement.
Les douze & dix-huit de Iãuier de la meſme annee fut regiſtree & publiee en la Cour
des Aydes de Paris la Doclaratiõ du Roy du quinzieſme de Decẽbre mil ſix cens trente
neuf, portant Commiſſion à ladicte Cour des Avdes de Paris pour exercer la Iuſtice
de la Cour des Aydes de Rouen. Le vingt-troiſieſme de lanuier mil ſix cens quarã̃te, fur
publiee à Rouen la Commiſſion du Roy aux ſieus de Pairs, & de Coulanges, Maiſtres
des Requeſtes ordinaires en la Chambre des Comptes de Paris, pour exercer les char¬
ges de Preſidens, Treſoriers de France & Generaux des finances, au Bureau eſtably aà̀
Rouen. Autre Commiſſion du Roy au Preſident Seguier & autres y denommez, pour
exercer la Iuſtite ſouueraine au lieu & place de la Cour de Parlement de Rouen, pu¬
bliee audit lieu, en Parlemét le dernier de lãuier i640. Le meſme iour dernier delanuier
fut publiee à ouen vne autre Commiſſion du vingt neufieſme dudit mois de lanuier
au ſieur du Foſſé, pour faire la charge de Procureur General au Parlemẽét de Rouen. Le
neufieſme de Ilã̃uier fut auſſi decernee Commiſſion pour exei cer la iuriſdiction des Re¬
queſtes du Palais, à maiſtre Antoine Deſchamps, Centurion de Cahaignes, Louys,
Radulphi, Iean de Leſdoc, Iacques Cocquerel, & Iacques Euſtache, Aduocats
au Parlement de Normandie à Rouen, leuë & publiee le trezieſme deſdits mois & an.
 Entre pluſieurs de Rouen qui furent reconnus auoir ſeruy d’inſtrumens aux ſediti.
eux pour commettre les actes qui s’eſtoiét commis en ladite ville durã̃t la ſedition, ceux
dont les noms ſuiuent, furent iugez & condamnés par contumace, ſç̧auoir Barthelemy
Riuiere: lean, ſeruiteur d’vn nõmé leCocq, maiſtre Cartier: Le ſeruiteur de Patry maiſtre
Cartier: Pierré, porteur de foin: Nicolas Beaurepaire, dit Blanchet: Michel Deshais
Paſſementier: Nicolas Lerminier, Sellier: Charles de la Mare: Louys Malherbe fils,
Tonnelier: Iean Noel, Courtier & interprete des Flamands: Iulien Philippe: Le petit
Iacques, Chargeur: Guillaume le Blõ̃d: Pierre Herſe, Foſſoyeur de ſainct Maclou, Iean
Regnault & Romain, Batteliers demeurans hors le pont: Michel l’Anglois Chaſtelon¬
nier, demeurant à la Mareſquerie: La Vaſtine fils de Nicolas la Vaſtine, vendeur de
 biere, demeurant ruë des Mattelas: Eſtienne Duboſc, Sauetier demeurant rüe ſainct
Hilaire: Franç̧ois Touſtain, pigneur de laine: Philippes Forment fils de Nicolas For
 ment, Patenoſtrier, de la parroiſſe de ſainct Viuian: Pierre Godes, Charbonnier, de¬
meurant rü̈e du Figuier: Iacques le Rat, Cardeur, demeurant à la Noble rüe, paroiſe
 de ſainct Viuian: Guillaume Guyot, dit Patta, autrement le Preſtre, Manouurier de Sot¬
reville: Bertrand Carpentier, Plaſtrier, demeurant audict lieu: lean de la Motte,
Tauernier & Maſſon demeurant audict lieu: Galet pere aCrieur de vieux drapeaux:
Clement François, Cornetier. Marie Macé femme de Pierre Foucques: Vne grande
femme nommee Gueule de Sabot; Pierre Iean dit Cuuert, autrement le Diepois Tiſ¬
ſerant en ſerge: Charles Bazon, Tauernier: Robert Duboſe l’aiſń, Plaſtrier, demeu¬
rant à Sotte-ville: Iean & Iſaac de Longuemare freres, marchands de cheuaux, demeu¬
rans audit lieu: Le valet de Marin Duboſc: Guillaume Foüage, Paueur, demeurant au
fauxbourg de Bouuereul: Caron fils d’vn Charon, demeurant deuant le Cimetiere de
ceux de la Reſigion pretenduë reformee: Louys Beranger, Sauetier, demeurant au faux
bourg ſainct Seuer. Tous ceuxcy accuſez d’auoir eſté employez aux ſeditions arriuées
à Rouen les quatre, vingt & vn, vingt-deux & vingt-trois d’Aouſt dernier mil ſix cens
trente neuf, deſquels & de leurs crimes furent dreſſez procez verbaux, ſuiuant leſquels
fut donné Arreſt du Conſeil du Roy, du quatorzieſme iour de lIanuier mil ſix cens qua¬
rante, par lequel fut ordonné que leſdits accuſez ſeroient adiournez a ſon de trompe &
cry public, par trois iours conſecutifs aux carrefours & lieux publics de la ville de Roüen
à cõparoir trois iours apres pour tous delais, à la ſale du Palais, pour eſter à droict: Et
à faute de comparoir dans ledit temps, que les teſmoins ouys ez informations ſeroient
recolez en leurs depoſitions, pour le recolement valoir de confrontation à̀ l’égard des
defaillans, & le procez faict, iugé ce qu’il apartiendroit par raiſon: procez verbaux &
publications à ban faites en execution dudict Arreſt, des dixſept, dixhuict & dixneuſieſ¬
me dudit