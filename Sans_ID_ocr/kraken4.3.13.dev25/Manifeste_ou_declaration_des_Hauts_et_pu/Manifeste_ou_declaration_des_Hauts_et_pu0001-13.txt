formations qu’ils en avoient faittes par dela, & cependant le Trait¬
té (que nous croyons eſtre ſi avancé qu’il ne reſtoit plus qu’a en
faire la reviſion & y mettre la derniere main) ne fut point retardé
par vn incident ſ inopiné & non attendu, advenu contre noſtre
volorté & ſeulement par l’inadvertence ou par la malice de tel
qui auroit à en reſpondre & qu’en tout cas la choſe devoit demeu¬
rer en l’Eſtat auquel elle ſe trouvoit, & ſans cauſer plus de meſin¬
telligence.
Or quoy que noſtre Propoſition ſuſditte fut de tres grandpoids,
& de hautte importance, puis qu’elle avoit pour but le bien des
deux Nations. Cependant le ſuſdit Gouvernement ne ſe conten¬
ta pas. ſeulement de laiſſer paſſer vn long temps ſans nous y daig¬
ner reſpondre, quoy qu’elle fſut faitte en Noſtre nom, & que de¬
puis nous en euſſions encor donneé des memoires expres à leur
Conſeil! d’Eſtat, reiteré pour la ſeconde fois & rechargé pour la
troiſieſme, & ce avec confirmation de la ſinceriteé de Nos intenti¬
ons & des meſcontentemens que cet accident inopiné& malheu¬
reux, nous avoit apporté́, mais d’abondant il donna ordre de pren¬
dre autant des Vaiſſeaux de noſtre Eſtat, tant de Guerre que
Marchands, qu’on en pourroit attraper, ce qui auſſi a eſté fait, de¬
puis, les vns, ayans eſté attaqués, les autres battus, d’autres cou¬
lés à fonds, les autres ſous pretexte d’Amitie ſeduis, accablés &
deſtruicts, les Soldats & Matelots pillés & mal menés, & tous en¬
ſemble emmeneés dans leurs Havres & ſur leurs Rivieres, ne plus
ne moins, que ſi nous avions eſté en Guere ouverte; Et ſans nous
avoir advertis, qu’ils renoncoient à l’ancienne amitié, ils ont reſ¬
pandu deplorablement beaucoup de ſang innocent, & ruiné plu¬
ſieurs de nos bons Citoyens.
Nonobſtant tout ce mauvais traittement, faiſant force àa Noſtre
patience iritée, afin de juſtifier plainement, & mettre en monſtre
au yeux de tout le monde, l’eſprit de paix & de rmoderation par
lequel nous eſtions conduits, & addreſſes en toutes nos procedu¬
res, n’ayans rien de plus à cœur que l’accroiſſement & la conſer¬
vation d’vnc bonne concorde, d’vne vraye confiance & d’vne ami¬
tie