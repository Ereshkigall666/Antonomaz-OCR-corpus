quoy que cette nuée de raiſons fut plus que ſuffiſante de nous
porter a avoir quelques reſſentiments par vne autre voye c’eſt aà
ſcavoir en ſatisfaiſans nous meſmes & a Nos bons ſubjets aux
dommages qu’ils avoient receu en areſtant par voye de retorſion,
les Vaiſſeaux & les Marchandiſes des ſuhjets dudit Gouverme¬
ment Cependant eſperans qu’il ſe mettroient en fin a la raiſon &
que par le Traitté toutes choſes ſe feroient en juſtice & en equité
nous n’avons point voulu permettre qu’on attentaſt, tant ſoit peu
contre eux, quoy que les outrages inſupportables que nous en reſ¬
ſentions nous y provocaſſent, voire meſme inſtamment requis
de nos bons ſujets lœſés de leurs violences & rapines, de leur ac¬
corder Lettres de Repreſſailles & les Commiſſions neceſſaires
pour cet efſect, nous les leur avons refuſéz abſolument. Mais
avons travaillé d’vn coſté par le moyen de Nos Ambaſſadeurs Ex¬
traordinaires à avancer le ſuſdit Traitté en General, & la reſtitu¬
tion des Vaiſſeaux & Marchandiſes priſes, en partieulier; Et de
l’autre pris reſolution d’eſquipper & mettre en Mer vne Flotte
conſiderable pour arreſter les courſes des Pyrates & leurs brigan¬
dages à l’advenir, garentir nos habitans, de plus grandes pertes, &
le Commerce en commun de rine totale. Et afin que ceux du
 ſuſdit Gouvernement par vne ſiniſtre interpretation ne vinſſent à
en avoir quelques ariere penſées, pour les prevenir, mous leur fiſ¬
mes entendre par Nos Ambaſſadeurs comme auſſi à tous nos au¬
tres Amis & Voiſins, en equiteé & bonne conſcience, noſtre ditte
Reſolution, avec vne Declaration faitte en ſincerité & droitture,
que le ſuſdit eſquippage ne ſe faiſoit point pour endommager ou
incommoder aucun de Nos Amis & Alliés, ny meſmes pour faire
tort a aucun des ſubjets du ſuſdit Gouvernement, Au contraire
que nous eſtions dans le deſſein invariable d’entretenir la bonne
& ſincere Amitié & correſpondance avec leſdits Habitans oomme
des bons voiſins ſont obligés de faire.
Et quoy que cette Declaration ne deuſt eſtre priſe que comme
vne marque de noſtre Candeur. notamment par les ſuſdits Re¬
gens, qui peu de temps auparavant avoient fait paroiſtre le me¬
conten¬