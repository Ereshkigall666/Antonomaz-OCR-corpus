Souueraineteé des Roys.l 89
les particuliers ſeulement, mais le general
du peuple quelque grand qu’il ſoit, tient
lieu de ſujet: le Senat tient lieu de Souue¬
rain, & a le reſte du peuple en ſa puiſſance,
Il y a eu pluſieurs Republiques qui ſe ſont
utresfois gouuernées de cette façon là;
mais celle de Veniſe nous en fournit vn bel
exemple en ces derniers temps, ſans en aller
chercher plus loin, & ſans remonter plus
haut dans les hiſtoires anciennes. On dit
que cette Seigneurie a eſté Democrartique
au commencement parce qu’elle ſe com¬
poſa du ramas de ceux qui fuyant les incur¬
ſions des peuples du Septentrion, occupe¬
rent ces Iſles où maintenant Veniſe eſt ba¬
ſtie, & ſe gouuernerẽt eux meſmes à la plu¬
ralité des ſnffrages, tandis qu’ils furent en
petit nombre. Mais on adiouſte qu’elle eſt
deuenuë Ariſtocratie auec le temps, parce
qu’à meſure que d’autres gens ſe ſont refu¬
giez auec ces premiers, & qu’ils ont voulu
ſe mettre à l’ombre de leur protection, ils
y ont eſté receus à la condition de ne ſe
meſler point du gouuernement public, &
de reconnoiſtre ces premiers pour leurs
Seigneurs ſouuerains. De quelque faco
qu’il ſoit artiué, tant y a qu’en l’eſtar auquel
nous la voyons, c’eſt l’Ariſtoçratie la. plus
!