 Souuerainete des oys. 17
reſpect & de la veneration. Au lieu que
dans les Prophetes il n’y auoit rien de tel.
Car en ce qui eſtoit de leur vocation, leur
autorité eſtoit ſouueraine à la verité, parce
qu’elle leur auoit eſté conferée immedia¬
 tement de par Dieu, comme nous le ver¬
rons tantoſt: mais cela eſtoit ſi peu reueſtu
de cette ſplendeur de majeſteé qui accom¬
 pagnoit les Roys & les ſouuerains Sacrifi¬
cateurs, que la façon exterieure des Pro¬
phetes eſtoit pluſtoſt ordinairement con¬
temptible. Iolgnez à cela que la dignité
des Roys & des Souuerains Sacrificateurs
eſtoit vne choſe permanente, comme leurs
fonctions eſtoient ordinaires, aux vns dans
les choſes ſainctes & diuines, aux autres
dans les choſes de la vie preſente, & dans
l’autorité du gouuernement, tant ſur les
ſujets au dedans, que contre les ennemis
au dehors. Ce qui conuient parfaitement
bien à repreſenter le ſeruice ſpirituel que
l’Egliſe rend à Dieu continuellement &
d’aage en aage, & la puiſſance qu’il nous
donne ſur nos propres paſſions, & contre
les ennemis de noſtre ſalut. Là où comme
la vocation des Prophetes eſtoit extraor¬
dinaire, la dignité́, quelle qu’elle fuſt, qui
l’accompagnoit eſtoit paſſagere pareille¬
B
1