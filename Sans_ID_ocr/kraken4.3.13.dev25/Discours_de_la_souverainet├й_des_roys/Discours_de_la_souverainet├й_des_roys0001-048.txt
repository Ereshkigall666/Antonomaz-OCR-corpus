Souueraineté des oys. 45
mes d’attenter à leurs perſonnes par quel¬
ques mauuaiſes actions? Et que tandis que
laRepublique d’Iſrael a eſteé gouuerneée par
l’autorite de ce Conſeil Souuerain que l’on
appelloit Sanhedrin, le grand Pontife ait
eſté exempt de ſa iuriſdiction, ſoit pour ce
qui regardoit la poſſeſſion de ſa dignité,
ou pour la ſeuret́ de ſa perſonne & de ſa
vie, c’eſt encore choſe qu’il eſt aiſé de
iuſtifier par la pratique & par la raiſon.
Par la pratique premierement. Car on a
la liſte & l’hiſtoire de tous les Souuerains
Sacrificateurs depuis Aaron iuſques à
quelque temps apres l’Aſcenſion de noſtre
Seigneur. Or il ne ſe trouuera point que
iamais ce Conſeil Souuerain ait entrepris
d’en dépoſer aucun de ſa charge, ny de luy
faire rendre conte de ſes actions, quoy que
l’Eſtat ait paſſé par diuers changemens,
& que les grands Pontifes ſe ſoyent auſſi
 bien laiſſé corrompre que les autres prin¬
cipaux du peuple. De ſorte que la pratique
perpetuelle & ſans aucune variation, auſſi
bien icy que par tout ailleurs, doit eſtre
tenuë pour loy, ou pour vn excellent in¬
terprete du droict & de la loy, quand il y
auroit d’ailleurs quelque ambiguité en ſa
matiere ou en ſes termes. La raiſon auſſi.