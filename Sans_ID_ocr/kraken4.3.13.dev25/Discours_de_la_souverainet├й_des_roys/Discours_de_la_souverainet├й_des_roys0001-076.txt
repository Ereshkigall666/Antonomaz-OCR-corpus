Souuerainmete des Roys. 73
retirerent de deſſous la domination de
Roboam, il ſemble que ce ne fut pas tant
le defaut de puiſſance qui empeſcha vn ſi
grand nombre de gens d’entreprendre
contre ſa perſonne, que celuy de volonté.
 Et toutesfois ils ſe contenterent de le laiſſer
là auec la Tribu de luda, & de ſe donner vn
nouueau Roy, ce que Dieu chaſtia depuis
par ſes iugemens, & condamna diſertement
par le miniſtere de ſes Prophetes. Et quand
Manaſſes commit tant d horreurs, & fit tant
de carnages dans la Tribu de Iuda ſur la¬
quel le il regnoir, qu’eſt ce qui retint vn fi ¬
grand nombre de gens courageux qu’il y
auoit alors, de ſe défaire de ce tyran, ſinon
le reſpect de ſon caractere ? Mais l’hiſtoire
de Dauid peut toute ſeule mettre hors de
controuerſe la verité́ que ie defens. Saü̈l
auoit eſté fait Roy par l’ontion du Sei¬
gneur: mais depuis à cauſe de ſa deſobeiſ¬
ſance & de ſa precipitation, il auoit eſté
rejetté de Dieu, & debouté du royaume.
Non pas pour luy faire quitter ny la qualité
de Roy, ny les fonctions de la royauté; mais
pour l’aduertir qu’il ne la laiſſeroit pas à ſa
poſterité, encore que quant à luy il la deuſt
garder toure ſa vie. Dauid auoit eſté oinct
par le commandement de Dieu pour eſtre
