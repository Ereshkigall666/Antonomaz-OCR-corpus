Deſtre nommé Poëte crotté,.
Que i’auance vne verité́.
Quand ie dis pour vn vray preſage,
Canons ne ſeront en vſage
Tant que les boues dureront,
Et que cheuaux ainſi courront,
I’entends de ceux qu’on met aux bottes
Quli blancs ne ſont bons pour les crottes.
Ie m’eſtois proprement vetu,
Pris canons à pieon pattu
L’autre iour pour faire viſite,
Ie marchois ſans aller trop viſte,
Faiſant pour ne les gaſter pas,
Vn demy cercle à chaque pas.
I’eſtois auancé dans la rü:
Où tendant vn grand col de grü
Delicatement ie vous mets
Bouts de mes pieds ſur pauez nets.
Quand voicy que par brauerie
Vn cheual pouſſé de furie
Par ſon indiſcret Caualier;
Que n’eſtois-ie lors en ſoulier
Auec vn bon gros bas d’eſtame,
Mais i’allois pour voir vne Dame.
 I’euſſe mieux dit en verité,
Que n’eſtois-ie lors bien bott́
Deſſus vn bon bas de ratine,
Ou de ſerge non pas ſi fine:
Il falloit pour ces vers lier
Trouuer vne rime en lier.J
Cependant cét impitoyable
 Venoit courant comme vn beau diable,
Sans reſpecter mon port diuin:
Ie me retiray du chemin
D’vne viſteſſe plus actiue,
Que ne fait l’herbe ſenſitiue
