60 VERS HEROIQVES

Les Deſtins qui te frent naiftre,
Pour adorer juſqu’à la mort
Vn ſi grand & ſi digne Maiſtre,
Ont mis tous vos penſers d’acord.
Il paroiſt qu’en chaque ocurrence,
Ou ta crainte, ou ton eſperance,
Reſpond à celle de GASTON,
Comme font en chaque partie
Deux luts montez ſur mehe ton,
Qui reſonnent par ſjmpathie.

S’il auient que tu treuues jusſte
De m’honorer de ton apuy,
Et qu’en louant vn autre Auguſte,
I’aye vn Mecene aupres de luy;
Tu ſçauras ſi je ſuis ſenſble,
Et ce trait de bonté poßible
Aura quelque ſorte de prix,
Par l’aueu meſme de l’enuie,
Il eſt certain que mes Eſcris
Doiuent durer plus d’vne vie.