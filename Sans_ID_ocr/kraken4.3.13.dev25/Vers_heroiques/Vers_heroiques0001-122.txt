DE M TRISTAN. 1o5
Deuant ce foudroyant Tonnerre,
L’Ennemy fuit confuſement,
Ne pouuant plus garder de terre
Il regagne vn autre Element.
A peine ſon Cheftemeraire
Peut treuuer le temps neceſſare
Pour remonter ſur ſes Vaiſſeaux:
Il n’a plus de deſir dans l’Ame
De faire de deſſeins nouueaux,
Et les ſiens ſans craindre de blame,
De peur du fer & de la flame,
Se precipitent dans les Eaux.
Nymphes qui de Bouquets d’Oranges,
Couronnez l’or de vos cheueux,
Qu’vn Sacrifice de louanges
Succede à vos timides vœux.
Maintenant voſtre grand Alcide
A qui la Vertu ſert de Guide,
Et qui paſſs tous ſes Riuaux;
Par des aßiſtances celeſtes,
A finy l’vn de ſes trauaux:
Et ſi l’on void encor des reſtes
De tant de matieres funeſtes,
C’eſt fous les pieds de ſes cheuaux.
0O