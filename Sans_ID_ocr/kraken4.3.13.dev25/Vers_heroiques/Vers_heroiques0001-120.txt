DE M TRISTAN.
O Dieuxl qu’vne ataque ſi prompte
Fait voir de Tableaux de l’Enfer!
Que de larges bouches de fonte
Vomiſſent la flame & le fer!
Que de grenades ſont lancées,
Que de piques ſont heriſſees
Pour s’opoſer à ton effort!
Et tandis que ton bras immaole
Les haanez, à cét abord
Dans la greéle du plomb qui vole,
Que de gens perdent la parole,
 Ou parlent d’horreur & de mort!
Ton cheual qui paroiſt ſuperbe
D’eſtre chargé d’vn nouueau Mars,
D’avn pied bruſque foule ſur l’herbe
Mille corps & mille Eſtendars.
On ne void que morts ſur ta trace
De tous coſtez, ton bras terrace
Le Caſtillan ambitieux.
Qui gardant ſon humeur altiere
Monſtre vn aspect audacieux,
Quand la mort ſerme ſa paupiere,
Et meſme en mordant la pouſiere,
Semble encor depiter les Cieux.
103