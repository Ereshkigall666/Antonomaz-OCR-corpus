DE M TRISTAN.
LEVCOTHOE.
La Beauté qui regne en ces lieux
Adorable dés ſa naiſſance,
Eſt vn Miracle que les Cieux
Donnerent aux vœux de la France;
Ses yeux ſceurent parfaitement
Deés qu’ils eurent du mouuement,
Charmer l’ame la pluus farouche:
Et le nectar ſembla couler
Des roſes de ſa belle bouche
Außi toſt qu’elle ſceut parler.
e
Elle beilloit de mille apas
Dés ſon enfance la plus tendre;
ous les Deuins ne celoient pas
Qu’elle mettroit le Monde en cendre,
Et quand cét Aſtre rauiſſant
Dont la grace alloit en croiſſant,
Deſcouurit ſon esprit celeſte,
Pallas qui la ſuit en tous lieux.
Par ſes ſoins luy donna le reſte
De la reſſemblance des Dieux.