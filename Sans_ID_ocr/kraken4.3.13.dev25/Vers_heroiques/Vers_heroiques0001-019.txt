VERS HEROIQVES
PROTHEE.
Cependant que pour disputer
Elles prenoient leurs auantages,
Je m’aßis pour les écouter,
Et mis la main deſſus les gages.
Lors tenant vn bras eleué,
Apres auoir vn peu reſué
Et veu qu’on luy preſtoit ſilence,
Circene froncant le ſourcy
D’vne agreable violence,
Commenca de parler ainſi.
CIRCENE.
Deſtins au pouuoir ſouuerain,
Artiſans des choſes futures,
Qui deſſus des tables d’airain
rauez, toutes nos auentures:
N’auez, vous pas entre vos dous
La fortune des plus grands Rois,
Chez qui la Gloire ſe retire;
Lors que vous tournez les fuſeaux
De ce beau couple dont l’Empire
Eſt abſolu deſſus les eaux?