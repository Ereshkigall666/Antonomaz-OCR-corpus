196 VERS HEROIQVES
0
L’Ennemy qui fuit deuant luy,
Semble auoir la Terreur peinte ſur le viſage;
Et ne ſçait plus, plein de honte & d’ennuy,
Quel nouueau ſtratagéme il doit mettre en vſage.
Son cœur qui dans les flancs luy bat,
N’oſe plus atendre au combat
Vne valeur ſi peu commune:
Et void bien que ce Prince eſt trop auantagé
Soit de merite ou de fortune,
Pour qu’vn Sceptre en ſes mains puiſſe eſtre partagé.

Iey le ſage Sillery,
Dont la bouche verſoit vn torrent d’éloquence,
Et qui du Roy fut toûjours ſi chery,
Luy parle d’vn traiteé́ de grande conſequence.
Il a par ſes conſeils praudens,
Fait des Miracles éuidens
Pour la grandeur de nos Monarques:
Et dans les graues ſoins qu’on luy fit embraſſer,
Il s’eſt dépeint auec des marques
Que l’oubly, ny le temps ne ſçauroient effacer.