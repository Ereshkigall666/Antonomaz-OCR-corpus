18
ce, qui le pourſuit comme percurbateurduarep0s.
public, & ennemy des Roys: Au contraire, je ſuis¬
venu de la part du Roy Catholique, mon Mai¬
ſtre, & de ſon Alteſſe Royalle, vous offrir la Paix
& vous dire qu’ils mettent entre vos mains leurs
intereſts, & ceux du Duc de Loraine, qui ſont in¬
ſeparables; & que vous pouuez élire vne ville, où
les Députez de part & d’autre, trauaillent à con¬
clure vne Paix, qui portera la guerre dans l’eſprit
du Cardinal Mazarin, qu’ils eſperoient cela de la.
Juſtice de vos Conſeils, dans leſquels les Souue¬
rains ont heureuſement autrefois trouué leur re¬
pos, & la fin de leurs guerres. Pour vous mon¬
ſtrer outre cela qu’ils ont de la veneration pour
voſtre vertu, & de l’affection pour vous & voſtre
Roy; ils vous offrent leurs troupes qui ſont ſur la
frontiere contre vos ennemis, leſquelles ils feront
ſubſiſter, & vous commander. Receuez, Meſſieurs,
ces offres & ces vœux; aymez la fideité, meſme
dans vos ennemis; & monſtrez à tout le monde,
que vous ſçauez auſſi bien faire la paix que la
guerre.
Toute l’aſſemblée craignoit que ce diſcours fi¬
niſt, tant il eſt vray que celuy qui parle de la Paix
 captiue facilement les cœurs, & trouue par tout
des