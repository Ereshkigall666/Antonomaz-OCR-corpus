les yeux de Voſtre Majeſté, & l’aueugle, pour ne voir le
deſordre & la condition preſente de l’Eſtat & du Royau¬
me: Ce n’eſt pas moy, Madame, c’eſt ſa vie, ſont ſes actions
quiparlent, ſont ſes crimes qui l’acecuſent, c’eſt tout le
monde qui en demeure ſcandalizé. C’eſt la voix des pau¬
ures & du Ciel qui proteſte par ma bouche, & aſſeure
Voſtre Majeſté que ce Charlatan eſt la teigne quiſeiche
le Royaume, le dragon qui deuore la France, le ver qui
ronge les Prouinces, & la peſte contagieuſe qui fait mou¬
rir les hommes. Les vefues ſont deſolées, les pauures
opprimez, les riches miſerables, voſtre Royaume diuiſé,
vos Eſtars ſont troublez, voſtrerepos inquieté, la perſon¬
ne du Roy en peril, la voſtre ſur le bord du precipice, que
Voſtre Majeſté préuoit, & ne croit pas, lors qu’elle s’at¬
tire la haine du peuple, la fureur de ſes ſujets, l’indigna¬
tiodes pauures, preferant le bien d’vn particulier au
biẽ du public, & le ſang eſtranger au ſang domeſtique des
François: Madame, Dieu prend en main la defenſe des
Innocens,. & ſe vange en la perſonne des Souuerains de
l’iniuſtice que la tyrannie leur fait; Marie de Medicis eſt
morte miſerable dans les terres eſtrangeres de ſes plus
cruels ennemis, la France luy eſtoit obligée de ce qu’elle
eſtoit mere de ſon Roy, & voila tout; auſſi ne ſe miſt elle
pas beaucoup en peine de procurer ſon retour, ne pou¬
uant oublier le reſſentiment des concuſſions & des iniu¬
ſtices qu’elle faiſoit ſouffrir à ſon peuple. Dieu par vne
prouidence admirable de ſa Sageſſe infinie, a aiſſée cet
exemple à la ſuitte des ſiecles, pour donner aà̀ connoiſtre
aux Puiſſances Souueraines, qu’elles ſe doiuent rendre
ſenſibles à la voix des peuples, & dõner quelque relaſche
à l’innocence opprimée. Les pauures ſont les membres
de