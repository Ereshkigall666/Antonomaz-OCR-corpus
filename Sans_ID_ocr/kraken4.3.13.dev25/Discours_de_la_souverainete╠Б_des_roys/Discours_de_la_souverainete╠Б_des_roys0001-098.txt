Souueraineté des Roys.
95
 mocraties appartient à tout le peuple en
general; & qui dans les Ariſtocraties eſt
p lus reſſerrée dans le Senat, eſt au gouuer¬
nement Monarchique recueillie en la per¬
ſonne du Roy ſeul, où par conſequent elle
éclatte auec plus de magnificence. Ce qui
fait que tout ce que dans les Democraties
le peuple vniuerſel a de pouuoit, & tout
ce que dans les Ariſtocraties le Senat a
d’autorité, le Roy le poſſede tout ſeul dans
les Eſtats vrayement Monarchiques. Ie
voy des gens qui gouſtent volontiers que
le peuple ait la ſouueraine puiſſance dans
les Eſtats populaires; & qui ont peine ̀
ſupporter qu’il y ait des Ariſtocraties, où
vne aſſemblée de peu de gens ait vn abſolu
pouuoir: quoy qu’enfin ils s’y reſoluent
pourtant. Mais ils ne peuuent digerer qu’il
y ait des Eſtats raiſonnablement formez,
ou vn ſeul homme puiſſe autant que fait
tout vn Senat ailleurs, où le corps de tout
vn grand peuple. Leur raiſon eſt qu’il n’y
apoint d’apparence que Dieu ait formé de
grandes Nations toutes entieres pour ſer¬
uir à vn homme ſeul, qui eſtant de meſme
nature auec eux, & ſujet à meſmes infirmi¬
tez & à meſmes paſſions, eſt tellement tiré
hors du pair par cette ſouueraine maieſté́ 
. 