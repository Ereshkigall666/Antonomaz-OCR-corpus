e
Souueraineté́ des oys. 1o9
ment Souuerains, ç’a eſté par vne extra¬
ordinaire diſpenſation, comme il en auoit
eſté des Iuges au commencement de la
Republique. Et c’eſt, ce ſemble, à̀ l’occa¬
ſion de ce Conſeil-là, que le Prophete
Aſaph, qui viuoit de ce temps-là, compoſa
le Pſeaume LXXXII. où apres auoir dit
queDieu eſt aſſis en l’Aſſemblée des Iuges;
paroles qui ne ſe peuuent pas entendre ny
d’vn Monarque, ny d’vne Republique po¬
pulaire, mais d’vn corps de Senateurs &
de Magiſtrats, qui ont enſemble vne au¬
torité ſouueraine, & laquelle emane im¬
medlatement de Dieu; il leur reproche
leur iniuſtice & leur tyrannie. Or qu’il les
conſidere comme Magiſtrats ſouuerains, il
en appert par ces termes, I’ay dit, vous eſtes
Dieux, vous eſfes tous enfans du Souuerain, &
par l’interpretation que noſtre Seigneut
leur a donnée. Car quant à ces termes, à
les conſiderer en eux meſmes, ils ſont trop
magnifiques en la bouche des Prophetes,
pour conuenir à des Iuges ſubalternes &
inferieurs, qui ſont quelquesfois de ſi peu
d’autorité & en des lieux ſi contemptibles,
qu’à grand peine les diſtingue-t’on des au¬
tres hommes, tant s’en faut que l’eſclat de
leur puiſſance peuſt inuiter vn grand Pro¬
¬