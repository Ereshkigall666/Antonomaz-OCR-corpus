Souuerainet des Poys.
33¬
hibition, d’vne merueilleuſe emphaſe en la
bouche d’vn tel Prophete. Car l’autorité
de Dieu eſtant abſolument ſouueraine,
elle oblige toute perſonne, de quelque
qualiteé qu’elle ſoit, à l’execution du com¬
mandement. Et le commandement n’e¬
ſtant pas affirmatif, comme on parle com¬
munément, c’eſt à dire, ne conſiſtant pas
enl’inionction de faire quoy que ce puiſſe
eſtre; mais eſtant negatif, c’eſt à dire,
conſiſtant en la prohibition de faire ce
qu’il ne faut pas, il oblige ceux à̀ qui il eſ
addreſſé, d’vne obligation qui a ſa vigueür
en tous lieux, & en tous temps, ſans limi¬
tation, & ſans reſerue. Les commandemẽs
affirmatifs ſouffrent quelques fois des ex¬
ceptions par la neceſſité des choſes. On
ne peut pas, pour exemple, honorer ſon
pere & ſa mere, ny en tous lieux, ny en
tous temps, ny en toutes occaſions: parce
qu’ou bien on n’en a plus, ou ſi on ena,
ils ne ſont pas en lieu où nous leur puiſſions
rendre nos deuoirs; ou s’ils y ſont, l’occa¬
ſion eſt telle & ſi vrgente pour le ſeruice de
Dieu, ou pour le ſeruice du Roy, & la
conſeruation du pays, que nous ſommes
neceſſitez à quelque deſobeiſſance. Mais
quant aux commandemens negatifs,

l
1

