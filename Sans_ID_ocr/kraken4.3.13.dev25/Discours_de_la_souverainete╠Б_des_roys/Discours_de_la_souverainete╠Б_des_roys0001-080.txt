1¬
e
t
,
i
Souueraineté des Roys. 77
Monarchie. Et au contraire, ſi la charge à
laquelle ils ont eſté appellez a eſté ſi ele¬
uée qu’elle les ait exemptez de la iuriſdi.¬
ction des hommes à cauſe de ſa digniteé, le
defaut de l’onction n’auroit pour cela rien
diminué de la ſainteté de leurs perſonnes.
En effet l’onction, comme i’ay dit, n’eſtoit
rſen ſinon comme vn Sacrement particu¬
lier aux Prophetes, aux Sacrificateurs, &
aux Roys. Or le Sacrement conferé ſans la
choſe meſme, n’eſt rien; & la choſe meſ¬
me conferée ſans le Sacrement, ne laiſſe
pas d’eſtre ce qu’elle eſt, & d’auoir pareil
prix & pareille autorité que ſi le Sacrement
y auoit eſte conferé, quand vne fois elle eſt
reconnue. Comme il en appert en ce que
pluſieurs Prophetes n’ont point eſté oincts
de cette huile corporelle, qui n’en ont pas
eſté moins Prophetes pour cela; & que no¬
ſtre Seigneur Ieſus n’a iamais receu cette
ceremonie en ſon corps, quoy que ſa di¬
gnité de Prophete, de Sacrificateur & de
 Roy, ait eſté non inuiolable ſeulement,
mais au deſſus de tout reſpect & de toute
veneration humaine. Et qui conſiderera
la choſe de prés, treuuera que cette cere¬
monie de l’onction n’eſtoit proprement
deſtinée ſinon à notifier au public qu’vn