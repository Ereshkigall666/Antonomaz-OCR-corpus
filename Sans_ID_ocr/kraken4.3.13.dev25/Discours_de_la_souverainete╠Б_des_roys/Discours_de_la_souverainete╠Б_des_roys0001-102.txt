Souuevraineté des Roys. 99
mary, à cauſe de la nobleſſe de ſon ſexe,
& des auantages de force, de prudence,
& de courage, dont il eſt accompagné,
ait alors ſeul le pouuoir de commander.
Ce qui fait dire que le gouuernement de
chaque famille eſt Royal, parce que c’eſt
par deuers le pere ſeul que reſide cette au¬
rorité abſolument ſouueraine. Dans la rai¬
ſon auſſi: parce que ſi on n’en vient là̀, ou
bien il n’y aura point de fin à la conteſta¬
tion, ce qui ſera la ruine de l’Eſtat: ou bien
elle ne ſe terminera que par la victoire de
l’vn des partis, & par l’extinction de la
puiſſance de l’autre: ce qui reduira l’Eſtat
à l’vne de ces formes de gouuernement
que l’on appelle pures & ſimples. Car ſi le
peuple l’emporte ſur le Senat, il fera vne
Democratie toute pure. Si le Senat ſur le
peuple;il conuertira la Republique en ſim¬
ple Ariſtocratie. Et ſi enfin le Roy ſe rend
maiſtre & du peuple & du Senat, il ne man¬
quera pas d’oſter tous les contrepoids dont
ona voulu contre balancer ſa puiſſance,
& de donner à̀ l’Eſtat la forme d’vne Mo¬
narchie abſoluë; ce qui nous ramenera au
poinct que ces gens veulent euiter. Parce
qu’ainſi vn ſeul homme, qui de nature eſt
 comme les autres, les ſurpaſſera t llement
G ij


