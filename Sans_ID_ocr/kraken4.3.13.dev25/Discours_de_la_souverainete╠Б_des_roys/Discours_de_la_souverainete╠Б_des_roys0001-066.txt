Souueraineté́ des Roys. 63
la vie à leurs ennemis, non ſeulenent en
combattant, où le diroict en eſt naturel,
quand on combat en ſe defendant; & ou il
eſt iuſte & legitime, quand pour vne bonne
cauſe on combat en attaquant; mais ils la
leur oſtent encore hors du combat par le
droict de la victoire ſeulement, & de cela
l’hiſtoire de Dauid fournit de memorables
exemples. Et derechef ils oſtent la vie à
leurs propres Soldats, non pas ſeulement
les expoſant à des perils qui paroiſſent ine¬
uitables; ce qui eſt comme ſi on les en¬
uoyoit directement à la mort; mais en les
uant de leur propre main, pour la ſeule
peur qu’ils monſtrent auoir du danger,
quoy que la peur ſoit de toutes les paſſions
la plus excuſable. Or ſi vous conſiderez
cette puiſſance là en elle meſme, il n’y a
rien par où les hommes approchent tant de
celle de Dieu. Car c’eſt à Dieu que la vie
des hommes appartient, & nul n’a droict
d’en diſpoſer que ſelon l’autorité & le com¬
mandement qu’il luy en donne. Et ſi vous
la comparez auec l autorité́ des Prophetes
e& des Souuerains Sacrificateurs, vous trou¬
uerez qu’ils n’ont iamais rien eu de tel en
qualité de Sacrificateurs ny de Prophetes.
Car ſi Elie a commandé qu’on tuaſt les Pro¬