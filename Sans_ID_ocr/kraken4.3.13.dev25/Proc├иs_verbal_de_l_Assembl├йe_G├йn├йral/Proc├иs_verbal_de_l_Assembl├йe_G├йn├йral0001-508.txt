du Clergé de France. .NOVEMBRE. 5o3
1 Monſeigneur d’Auxerre a dit, Qu’il auoit veu auec le
 ſieur Abbé de Boisdauphin Monſeigneur le Nonce ſur le
 ſujet du Bref que ſa Sainteté a eſcrit à l’Aſſemblee. Qu’ils
 luy auoient donné la lettre qui a eſté eſcrite à ſa Saint eté
 pour remerciement, & qu’il leur auoit promis de la luy
 fairé tenir.
Monſeigneur de Saint Malo a rapporteé́, Que le ſieur
 Martin Miniſtre conuerty du Dioceſe du Mans auoit eſ¬
 crit que les Miniſtres de Saumur enſeignoient de nou¬
 uelles hereſies, entr’autres qu’il n’y auoit point de peché
 originel. Qu’il ne leur eſtoit pas permis de preſcher les
 hereſies des Pelagiens & les autres anciennes, & qu’il
 croyoit à propos d’y pouruoir. L’on a eſté d’aduis ſur
 cela de s’en informer plus particulierement, & de ne pas
croire entierement ce qu’en eſcrit le ſieur Martin. L’on a
 dit cependant qu’il en ſera donné aduis à Monſeigneur
 d’Angers.
Mondit Seigneur de Saint Malo a encores dit, Que le
 nommé Cappel Miniſtre conuerty auoit fait imprimer
vn liure tres-vtile à l’Egliſe, intitulé Critica Sacra. Qu’il
trauailloit inceſſamment pour la conuerſion des Hereti¬
ques, à quoy il faiſoit vn tres-grand profit. Que l’impreſ¬
ſion de ce liure luy couſtoit beaucoup, & qu’il prioit la
Compagnie de luy faire quelque gratification outre ſa
penſion ordinaire. L’Aſſemblee, pour luy donner cou¬
rage de s’employer touſiours pour le bien de l’Egliſe, luy
 a accordé trois cens liures.
Le ſieur Abbé de Cormis a dit, Que le Scindic general
 de Prouence luy auoit eſcrit, que les Dioceſes trauail¬
 loient à faire le departement des ſommes auſquelles ils ont
 eſté impoſez pour les deux cens mil liures, & que la peſte
 les auoit empeſché juſques à preſent d’en faire la leuee.
 Le ſieur Abb́ de Marmieſſe Agent a preſenté à la
 Compagnie vne lettre de Monſeigneur de Limoges, pour
 reſponſe à celle quiluy auoit eſté enuoyee ſur le differend
 de Monſeigneur de Sens auec les Ieſuites, de laquelle il a