du Clergé de France. 23. FEVRIER. 745
Eccleſiaſtique. Qu’il en confereroit auec ſon Alteſſe
Royale; & qu’il contribuëroit de tout ſon cœur à don¬
ner contentement à la Compagnie.
Le ſieur Promoteur a rapporté, Que les Seigneurs de
la ville de Sancerre, quoy que Catholiques, ayant ſouf¬
fert à ceux de la pretenduë Religion reformee, de faire
publiquement l’exercice de leur Religion en ladite ville,
elle s’eſtoit remplie de ſi grand nombre d’huguenots, que
les Catholiques eſtant deuenus les plus foibles auoient
ſouffert beaucoup de vexations & d’outrages en leurs
perſonnes & en leurs biens; en telle ſorte que pluſieurs
s’en eſtoient retirez. Que feu Monſieur le Prince ayant
acquis ladite terre en l’annee 1642. auoit fait fermer le
Temple baſty en ladite ville, & empeſche l’exercice pu¬
blic de ladite pretenduë Religion. Que pour donner ſujet
aux Catholiques d’y retourner, il auoit procuré aà̀ ceux
qui y demeuroient des Arreſts du Conſeil rendus en leur
faueur, pour les ſoulager des tailles & des logemens des
gens de guerre. Que depuis vn an leſdits de la preten¬
duë̈ Religion reformee, auoient reſtably par force &
violence ledit preſche en ladite ville, où ils en faiſoient
publiquement l’exercice; vexoient les Catholiques dans
les impoſitions qui ſe faiſoient; & quoy qu’ils fuſſent
les plus pauures & en plus petit nombre, leur don¬
noient le logement des gens de guerre à̀ leur deſcharge,
au prejudice des reglemens faits par les Arreſts du Con¬
ſeil, obtenus par feu Monſieur le Prince; de façon que
leſdits Catholiques ſe trouuoient en vne oppreſſion plus
grande que jamais, le Cureé dudit lieu n’ayant pas meſme
la liberté de ſes fonctions. Que ledit Curé & les habitans
Catholiques demandoient la protection de l’Aſſemblee,
pour prendre en main leur deffenſe: Et a dit encore, qu’il
auoit eu aduis que ceux de la pretenduë̈ Religion refor¬
mee de Montpellier, d’Vſez, de Niſmes, de Caſtres & des
Seuennes, auoient enuoyé icy des Deputez, ſur ce qu’ils
auoient eu aduis que l’Aſſemblee auoit pris intereſt dans
BBbbb

S.