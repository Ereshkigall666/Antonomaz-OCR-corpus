 du Clergé de France. . IVIN. 23
Coadjuteur de Paris, pretendoit diminuer l’authorité par
vn eſcrit qu’il diſoit auoir eſté fait chez feu Monſeigneur
le Cardinal de la Rochefoucaut, entre feu Monſeigneur
 l’Archeueſque de Sens & Monſeigneur de Paris, diſant
que ladite aſſemblee auoit eſté faite en conſequence d’i¬
celuy, & no pas en qualité de Metropolitain; mais com¬
me cét acte n’eſtoit point encores venu à ſa connoiſſance,
& que Monſeigneur de Paris (qui doit l’auoir ſigné en cas
qu’il s’en trouue quelqu’vn) ne le produiſoit point, l’on ne
pouuoit pas en tirer aucune conſequence contre luy: de
ſorte que comme l’aſſemblee qu’a tenueë feu Monſeigneur
de Sens dans Paris en ſon hoſtel, n’auoit point eſté conte¬
ſtee, l’on ne deuoit pas auſſi blaſmer, moins accuſer de
nullité celle qu’il y auoit tenuë, ny les actes qui y auoient
eſté faits; & a adjouſté que la deſpenſe que le Clergé ſouf¬
fre pour le pretendu eſtabliſſement de la prouince de Pa¬
ris, n’eſtoit pas de ſi petite conſequence qu’elle n’allaſt à̀
des ſommes conſiderables: que d’ailleurs la conſideration
de la grandeur de laville de Paris, eſtoit pluſtoſt vne rai¬
ſon pour l’obliger à ſe contenter de la dignité d’Eueſque,
que de la vouloir augmenter au prejudice de tout le Cler¬
gé & de l’Archeueſché de Sens.
Il a repreſenté en ſuitte, Qu’il n’auoit fait tout ce diſ¬
cours que pour reſpondre à̀ ce qui luy auoit eſté rapporté
de celuy de Monſeigneur le Coadjuteur de Paris: qu’il ne
s’agiſſoit point maintenant de prononcer ſur tous ces dif¬
ferends; mais ſeulement de juger la procuration de ſa pro¬
uince contre laquelle on auoit proteſteé́: que l’ordre des aſ¬
ſemblees vouloit que l’on commençaſt à juger les procu¬
rations conteſtees, par celles dont les Eueſques ſont plus
anciens de ſacre; que par cette raiſon il eſché́eoit de juger
celle de ſa prouince: qu’il ſupplioit la compagnie de luy
faire cette grace preſentement, luy declarant qu’il n’auoit
rien à produire ny à adjouſter à ce qu’il venoit de luy dire.
Ce fait, Monſeigneur de Sens s’eſt retiré, & Meſſeigneurs
de Saint Paul & de Siſteron, & les ſieurs Preuoſt de Mar¬