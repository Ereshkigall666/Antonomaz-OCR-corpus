1
du Clergé de France. ;oSEPTEMBRE. 365
Il a dit entr’autres choſes, Que pour éuiter à l’aduenir
le trouble que la Dame de Mirepoix cauſoit dans ſon Egli¬
ſe, à cauſe des pretentions qu’elle & ſon fils auoient de
prendre leurs places dans le Chœur deuant les Dignitez;
il auoit fait defenſes ſur la Requeſte de ſon Promoteur, à
toutes perſonnes laiques d’occuper leſdites Chaires, ſous
peine d’excommunication; & ce auec d’autant plus de
ſujet, qu’il n’y a de chaires hautes que ce qu’il en faut pour
aſſeoir les Chanoines & les Prebendiers de l’Egliſe. Qu’il
auoit fait publier ſon Ordonnance au Proſne; qu’il l’auoit
fait afficher aux portes de l’Egliſe; & qu’il l’auoit auſſi fait
ſçauoir à ladite Dame de Mirepoix. Que nonobſtant tout.
cela elle eſtoit entree dans le Chœur durant les Veſpres,
y auoit pris ſa place dans la chaire de la premiere Dignité,
auec tel bruit & tel ſcandale luy preſent, qu’il fut con¬
traint de faire ceſſer les Veſpres dans le Chœur, & les fai¬
re paracheuer dans la grande Sacriſtie. Que ſon Promo¬
teur luy en ayant fait plainte, il auoit ordonné que les meſ¬
mes defenſes luy ſeroient reiterees ſous les meſmes pei¬
nes; & qu’au lieu d’y deferer elle eſtoit encore venuë auec
tous ſes enfans occuper les premieres places affectees aux
premieres Dignitez de l’Egliſe. Ce qui l’auoit obligé de
luy reiterer les meſmes defenſes pour la troiſieſme fois,
ſous peine d’excommunication. Qu’elle auoit eu ſi peu de
deference à ſes ordonnances, & ſi peu de crainte des cen¬
ſures Eccleſiaſtiques, qu’elle n’auoit pas laiſſé d’aller enco¬
re dans le Chœur accompagnee de quantité de gens ar¬
mez, durant que l’on chantoit la grande Meſſe, où ayant
trouué le Preuoſt, qui eſt la premiere Dignité, dans la pre¬
miere place, elle l’auoit fait ſortir par force & violence,
& s’en eſtoit emparee. Que ſon Promoteur apres les vio¬
lences qu’elle auoit faites dans l’Egliſe en la perſonne du¬
dit ſieur Preuoſt, luy auoit preſenté Requeſte, afin qu’el¬
le & ſes adherans fuſſent declarez excommuniez. Qu’il
auoit encore ſurſis à fulminer ſon excommunication, s’e¬
ſtant contenté de renouueller les premieres defenſes, ſous
Z2 iij