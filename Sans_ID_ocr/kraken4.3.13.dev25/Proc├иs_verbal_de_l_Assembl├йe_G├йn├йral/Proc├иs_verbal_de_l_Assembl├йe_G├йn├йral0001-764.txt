du Clergé de France. A8. FE VRIER. 759
Et Monſeigneur de Saint Malo a eſté prié́ de repreſen¬
ter toutes ces choſes à Monſieur le Garde des Sceaux,
& de le prier auſſi d’eſtre fauorable pour la tranſlation
dudit Preſidial.
Le ſieur Abbeé de Chanvalon a repreſenté, Que Mon¬
ſeigneur l’Archeueſque de Roüen ayant donné permiſſion
de publier dans ſon Dioceſe les Indulgences accordees à
l’Hoſtel-Dieu de Paris & à l’Hoſpital de la Charité; les
Adminiſtrateurs de l’Hoſtel-Dieu de Roüen s’en ſeroient
plaints au Parlement de la Prouince, lequel ſur leurs
plaintes, auoit donné arreſt, par lequel il eſtoit fait deffen¬
ſes à tous Archeueſques, Eueſques & autres de la Prouince
de Normandie, de publier des Indulgences autres que
celles de l’Hoſtel-Dieu de Roüen. Que leſdits Admini¬
ſtrateurs dudit Hoſtel-Dieu de Roüen eſtans venus voir
Monſeigneur de Roüen pour auoir permiſſion de publier
les Indulgences accordees audit Hoſtel-Dieu; il les auoit
renuoyez, & leur auoit fait dire, qu’il falloit auparauant
ſatisfaire à l’Egliſe qu’ils auoient offenſee. Que Monſei¬
gneur de Roüen demandoit qu’il pleuſt à la Compagnie
faire caſſer ledit arreſt. Cette entrepriſe du Parlement
ayant eſté trouuee auſſi extraordinaire que celle qu’il
auoit deſia faite ſur le ſujet du Concile Prouincial de
mondit Seigneur l’Archeueſque; il a eſté reſolu, que
Monſeigneur l’Archeueſque de Roüen preſenteroit ſa
requeſte au Conſeil pour faire caſſer ledit arreſt, & que les
ſieurs Agents ſe joindroient à luy pour l’appuyer.
Et ſur ce que Monſeigneur de Cominges a dit, qu’on
n’auoit point encore pourueu à faire caſſer l’arreſt dudit
Parlement, donné́ contre la tenuë du Concile Prouincial
de Roüen: & qu’il n’y auoit pas apparence de laiſſer cette
affaire ſans y pouruoir; les ſieurs Agents ont eſté chargez
de renouueller leurs pourſuittes pour la caſſation dudit
arreſt.
Monſeigneur de Saint Paul a auſſi rapporté, que Mon¬
ſeigneur de Mirepoix eſtoit malade depuis deux ou trois