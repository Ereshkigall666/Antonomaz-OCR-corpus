8S3 Procez Verbal de l’Aſſemblée Generale
point encore rendu reſponſe preciſe, comme il leur auoit
fait eſperer, pour la faire ſçauoir à̀ la Compagnie ce ma¬
tin, ainſi qu’ils s’y eſtoient engagez; ils eſtoient venus pour
la prier de s’aſſembler apres midy, afin de leur porter ſur
les deux heures la reſponſe que ſon Alteſſe Royale auoit
promis de leur rendre: & qu’ils demandoient qu’il pleuſt
à̀ la Compagnie de deliberer le pluſtoſt qu’ils pourroient,
& de ne differer, au plus tard, que juſques aà̀ demain matin;
attendu la neceſſité qu’ils auoient de la ſçauoir prompte¬
ment. Qu’ils auoient fait entendre à̀ Meſſieurs de la No¬
bleſſe, que ce qui eſtoit de plus fauorable en cette affaire
conſiſtoit à obtenir l’audiance de la Reyne, pour eſtre oüys
conjointement auec Meſſieurs du Clergé: & que c’eſtoit
ſur cette reſponſe qu’ils auoient des reſolutions commu¬
nes à prendre. Que Meſſieurs de la Nobleſſe leur auoient
promis de la leur faire ſçauoir incontinant qu’elle leur ſe¬
roit donnee: & qu’ils ſupplioient la Compagnie, lors qu’ils
viendroient leur en donner aduis, d’y vouloir prendre
auſſi-toſt vne reſolution, aà̀ cauſe des mauuaiſes ſuittes que
le retardement pouuoit apporter. Qu’ils s’eſtoient char¬
gez d’en faire rapport à la Compagnie, & de leur en porter
reſponſe preſentement. Surquoy l’Aſſemblee les a priez
de dire à Meſſieurs les Commiſſaires de la Nobleſſe, que
la Compagnie ne manqueroit point de s’aſſembler apres
midy, puis qu’ils le deſiroient. Qu’elle eſcouteroit les
propoſitions qu’il leur plairoit faire ſur la reſponſe de ſon
Alteſſe Royale: & qu’elles ſeroient agitees & reſoluës ſe¬
lon les formes de la Compagnie.
DVDIT IOVR DE RELEVEE,
 
Monſeigneur l’Archeueſque d’Ambrun preſidant.
 ſſ Onſeigneur de Sens s’eſtant trouué́ aà l’entree de
V l’Aſſemblee, a repreſenté, qu’il s’eſtoit autrefois
plaint d’vne procedure que les Ieſuites faiſoient contre
luy au Conſeil, où ils pretendoient euoquer le differend