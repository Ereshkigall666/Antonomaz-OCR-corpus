du Clergé de France. o. MAY. 7
putez: Monſeigneur l’Eueſque d’Orleans apres auoir teſ¬
moigné le déplaiſir qu’il auoit, de ſe voir obligé pour l’inte¬
reſt de ſa Prouince aà conteſter la procuration de Sens con¬
tre Monſeigneur d’Auxerre, pour lequel il a vne eſtime
& vn reſpect tout ſingulier, a dit, Qu’il empeſchoit que le¬
dit proćs verbal fuſt receu, ny les Deputez nommez en
iceluy, attendu qu’il paroiſſoit que Monſeigneur l’Arche¬
ueſque de Paris, Meſſeigneurs les Eueſques de Meaux,
d’Orleans & de Chartres anoient eſté́ appellez à ladite Aſ¬
ſemblée Prouinciale, comme Suffragans de ladite Pro¬
uince deSens, & que l’Aſſemblée Prouinciale auoit eſté
conuoquée & tenuë en l’Hoſtel de Sens qui eſt à Paris, ce
qui portoit prejudice à̀ l’erection de l’Archeueſché de Pa¬
ris en Prouince diſtincte & ſeparé́e de celle de Sens; &
partant proteſtoit de ſe pourueoir contre le contenu au¬
dit procé́s verbal, en temps & lieu, ainſi qu’il verroit à
faire par raiſon.
Monſeigneur l’Eueſque d’Auxerre a remercí Mon¬
ſeigneur l’Eueſque d’Orleans, des marques qu’il luy don¬
noit de l’eſtime qu’il faiſoit de ſa perſonne, & luy a fait en¬
tendre qu’il luy eſtoit auantageux d’auoir à conteſter
auec vne perſonne juſte & raiſonnable comme luy, ſe
promettant de là qu’il conſentiroit plus aiſément que
l’Archeueſché de Sens jouiſt des prerogatiues que luy
donne le droit de Metropole; & a dit, Qu’encores que le
Dioceſe de Paris euſt eſté erigé en Archeueſché, l’on ſça¬
uoit bien neantmoins qu’il n’auoit jamais joüy de ce tiltre
paiſiblement, & qu’il luy auoit eſté touſiours conteſté par
la Prouince de Sens, laquelle n’y pouuoit encores conſen¬
tir: Que pour cét effet il eſtoit porteur d’vne Requeſte à
l’Aſſemblée, tant au nom de luy & du ſieur Boucherat
Deputez de la Prouince, qu’au nom de Monſeigneur
l’Archeueſque de Sens, par laquelle il demandoit d’eſtre
receu oppoſant à la procuration de la pretenduë̈ Prouin¬
ce de Paris, & qu’il ſupplioit la Compagnie d’en faire
faire la lecture; ſurquoy la Requeſte ayant eſté miſe ſur le