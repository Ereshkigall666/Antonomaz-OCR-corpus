du Clergé de France.  IVIN. 17
pretendiſt deux choſes en cette aſſemblee: la premiere
d’empeſcher que la prouince de Paris fuſt receuë pour
prouince ſeparee de celle de Sens; l’autre de vouloir faire
receuoir pour bonnes les nominations faites des deputez
de la prouince de Sens dans l’aſſemblee prouinciale qu’il
auoit tenuë à Paris dans l’Hoſtel de Sens: que ces deux
choſes eſtoient ſi fort contre l’ordre, qu’elles ſe deſtrui¬
ſoient d’elles-meſmes.
Pour la premiere, qu’il eſtoit certain qu’il n’y auoit
point d’Archeueſché́ ſans prouince, & conſequemment
qu’il falloit juger ſi Paris eſtoit Archeueſché, auparauant
que de rien decider ſur la qualiteé de prouince: Que n’y
ayant pas lieu de douter de ſon tiltre d’Archeueſché, qui
eſtoit ſi bien eſtably par les bulles du Pape, verifiees en
Parlement par pluſieurs arreſts, reconnu meſme dans les
aſſemblees generales du Clergé, on ne deuoit point auſſi
faire difficulté de le reconnoiſtre pour prouince; de ſorte
qu’il ſeroit neceſſaire de juger auparauant ſi l’erection de
Paris en tiltre d’Archeueſché eſtoit nulle, & juſques-là
qu’on ne pouuoit pas pretendre qu’elle ne fuſt point pr0¬
uince: auſſi que feu Monſeigneur l’Archeueſque de Sens
qui preſidoit dans l’aſſemblee generale du Clergé de l’an
16. ne l’auoit point pretendu. Qu’en l’aſſemblee de16̃45.
où ils eſtoient tous deux, Paris y auoit opiné comme pro¬
uince ſans conteſtation. Que s’il y auoit eu des proteſta¬
tions à la lecture de ſes procurations, elles n’eſtoient pas
conſiderables, & qu’elles auoient eſté faites pour la forme
ſeulement, n’ayant point eſté depuis pourſuiuies en Iuſti¬
ce, & Paris ayant eu dans ladite aſſemblee tous les meſmes
droits que les autres prouinces, & ſeparement de celle de
Sens. Qu’en l’aſſemblee generale de 165. les procurations
de Paris auoient eſté longuement examinees: qu’elles y
auoient eſté receuës, & que les deputez nommez en icel¬
les y auoient opiné ſeparément. Que ſi en quelques ren¬
contres ils s’eſtoient joints aux deputez de la prouince
de Sens, ſur la fin de l’aſſemblee ils s’en eſtoient ſeparez: