du Clergé de France. .MARS. 811
aydent à la conduitte de ſes peuples;s & par leur valeur les dé¬
endent contre les plus puiſſans & redoutables ennemis de
l’Europe: Ele auoit cy-deuant reſolu de conuoquer les Eſtats
generaux dans la ville d’Orleans, pour, auec les aduis des pre¬
aiers hommes de ſon Royaume, de toute condition, reſtablir
l’ordre ancien, &’ y adjouſter ce que les maux nouueaux naiſ¬
ſans dans les Eſtats ainſi que les maladies nouuelles dans nos
corps, feront juger neceſſaire pour le bien vnuerſel.
Mais les malheurs publics ayant retardé l’execution d’vne
reſolution ſi vtile: à preſent que la face des affaires ſe change,
& qu’il ſemble que tous les Corps du Royaume concourent à
meſne fin: ſa Majeſtéauec ces grands Princes; & par les con¬
ſeils de ſes prinocipaux Miniſtres, a reſolu de continuer cette
premiere conuocation,; & a choſi la ville de Tours plus gran¬
de & plus commode, tant par la faueur de deux grandesriuie¬
res qui l’enuironnent, que par ſa ſituation auantageuſe dans
le cœur du Royaums.
Eſtant neantmoins neceſſaire de preparer toutes choſes, ad¬
uerir les Prouinces & proceder aux conuocations particulie¬
res, ſa Majeſté a jugé plus expedient de terminer le iour au
premier Octobre, afin qu’apres la campagne & les recpltes ſfi¬
nies, chacun s’y peuſt rendre auec facilité & ſans apprehender
aucun diuertiſſement de lennemy; deliberer ſur tout ce qui ſera
neceſſaire au bien de ſon Eſtat.
C’eſt dont ſa Majeſté nous a commandé de vous informer
en vous donnant ce teſmoignage de ſon eſtime & de ſon afe¬
ction enuers voſtre Aſemblee; & vous conuiant par meſme
moyen de contribuer de voſtre part à ce que vous jugerez, vtile
 pour ſon ſeruice, & reſtablir les choſes enſorte que nous voyions
la juſtice & l’authoriteé́ en la main de noſtre Roy, &’l’amour
& l’obeiſſance dans les cœurs de ſes peuples.
Sa Maieſtéattend cette diligence &’ ces ſoins de voſtre zele
enuers l’Eſtat & de voſtre affection à ſon ſeruice: ils neſepeu¬
 uent apporter que par vn prompt retour dans vos Proauinces;
à quoy elle nous a chargez de vous conuier & de vous dire,
que vous pouuez, finir voſtre Aſemblee quand vons voudrez:
Rllele ij