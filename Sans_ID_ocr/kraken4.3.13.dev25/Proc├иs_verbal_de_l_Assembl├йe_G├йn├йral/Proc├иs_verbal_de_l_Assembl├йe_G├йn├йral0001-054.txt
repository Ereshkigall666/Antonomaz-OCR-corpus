du Clergé de France. 13. IVIN. 49
remarqué par ce qu’ils auoient deſia veu, qu’il n’auoit rien
de commun auec la reddition du compte de l’anneée 1645.
& que s’il leur plaiſoit il leur feroit entendre en peu de
paroles.
 Surquoy meſdits Seigneurs les Commlſſaires ſe ſont
mis au Bureau, & Monſeigneur d’Agen a dit, Que com¬
me le compte de l’année 16̃45. fut mis ſur le Bureau, qu’il
ſe meut vne queſtion de ſçauoir par qui il ſeroit rendu;
que ſur cela on oüit le ſieur de la Moriniere qui preten¬
doit le deuoir rendre, & le ur de Maneuilette qui teſ¬
moigna ne s’en ſoucier pas beaucoup, comme n’y ayant
point d’intereſt, & ne l’ayant fait dreſſer que pour faire
ſeruice à l’aſſemblee; mais que ledit compte ne ſe pou¬
uant rendre ſans rapporter les pieces juſtificatiues d’ice¬
luy; que l’on eſtoit empeſché comment les auoir, parce
qu’elles eſtoient entre les mains du Secretaire de Mon¬
ſieur de Perigny, Maiſtre des Requeſtes, qui en eſtoit
chargé. Que les creanciers demandoient d’eſtre ſaiſis deſ¬
dits papiers, & de les rapporter en cette aſſemblee, lors
qu’on examineroit ledit compte: que pour luyil ne voyoit
pas qu’il y euſt grand inconuenient de les receuoir, pour¬
ueu qu’ils enuoyaſſent vn d’entre eux ſeulement: qu’il
auoit appris que pareille choſe s’eſtoit faite en l’aſſemblee
derniere à l’eſgard du ſieur d’Agueſſeau, heritier du feu
ſieur de Lormaiſon, lequel auec le ſieur de la Fon rendit le
compte de l’année 16̃4o. & qu’il ne voyoit pas grande dif¬
ference entre les creanciers d’vne perſonne & ſes heri¬
tiers. Qu’il s’eſtoit rendu deux arreſts au Conſeil, par le
premier deſquels, qui eſtoit du dixieſme May dernier, il
paroiſſoit que le ſieur de Maneuilette rendroit le compte
de l’annee 16̃45. en la preſente aſſemblee, en preſence de
Meſſieurs d’Agueſſeau & Saint Germain, creanciers du
ſieur de la Moriniere: Par l’autre du zo. du meſme mois,
que les acquits de l’annee i645. ſeroient conuertis en quit¬
tances comptables, & icelles deliurees auſdits ſieurs d’A¬
gueſſeau & Saint Germain; & que le ſieur de la Moriniere
?.