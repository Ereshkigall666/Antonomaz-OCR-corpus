A¬
15 Procez Verhal de l’Aſſemblée Generale
ladite Societé. Qu’ils ne feroient jamais rien au prejudice
des Eueſques, des Chapitres, des Curez, des Parroiſſes, des
Vniuerſitez, ny des autres Religieux: mais qu’ils ſeroient
tenus ſe conformer entierement à la diſpoſition du droit
commun. Que par leurs lettres de reſtabliſſement en
France ils s’eſtoient obligez à la meſme choſe. Qu’ils
n’auoient eſt́ receus dans la ville de Sens qu’à condition
d’eſtre ſouſmis à l’Ordinaire; & qu’ainſi l’on pouuoit dire
qu’ils n’eſtoient point dans l’exception des autres Reli¬
gieux priuilegiez. Que cela eſtant ainſi, comme il leur
auoit juſtifié par actes; il ſupplioit la compagnie de vou¬
loir, en approuuant ſon procedé́, ſe joindre à luy pour
l’intereſt commun de l’Egliſe, & d’autant plus que les
Ieſuites alleguoient par tout, qu’il eſtoit le ſeul d’entre les
Prelats de France qui exigeoit d’eux les choſes qu’il leur
demandoit; & ce faiſant, vouloir eſcrire vne lettre cir¬
culaire, pour prier tous Meſſeigneurs les autres Prelats
de garder le meſme ordre qu’il tient à leur eſgard; c’eſt aà̀
dire, les obliger de prendre des approbations par eſcrit
pour confeſſer dans leurs Dioceſes, & qu’elles ſoient li¬
mitees; de les prier auſſi de leur en enuoyer leur reſponſe
auparauant la fin de l’aſſemblee, & les informer de ce
qu’ils en auront executé. Qu’il leur importoit d’eſtre vni¬
formes dans la conduitte de leurs Egliſes, eſtant le plus
aſſeuré moyen pour rendre tout l’Eſtat Eccleſiaſtique
auſſi floriſſant qu’il l’eſtoit aux premiers ſiecles.
Monſeigneur le Preſident a repreſenté, Que par le rap¬
port que Monſeigneur de Sens venoit de faire, il eſtoit
aiſé de juger que les pretentions des Ieſuites eſtoient tres¬
mal fondees. Que leur eſtabliſſement en France les ſepa¬
roit des autres Religieux qui ſe diſoient priuilegiez. Que
ce qu’ils diſoient que l’approbation pour confeſſer que
leur accordent les Euéques ne donne aucune juriſdiction,
& que ce n’eſtoit que comme vn ſimple viſa, ayans la ju¬
riſdiction directement du Pape, eſtoit vne doctrine qui
ne ſe trouuoit enpas vn lieu. Qu’il y auoit eu vn certain
Autheur