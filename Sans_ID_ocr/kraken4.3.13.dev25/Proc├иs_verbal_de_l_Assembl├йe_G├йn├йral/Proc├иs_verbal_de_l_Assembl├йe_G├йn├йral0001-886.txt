du Clergé de France. 3 MARS. 88r
Roü̈en, dont la lecture ayant eſté faite, les ſieurs Agents
ont eſté́ chargez de la luy enuoyer.
Monſeigneur d’Auxerre a dit, Qu’il auoit eſté commis
auec Monſeigneur de Saint Malo, & les ſieurs Abbez du
Tremblay & de Cormis, pour remercier Monſieur le
Prince de l’honneur qu’il auoit fait à la Compagnie de la
viſiter. Qu’ils auoient ſatisfait aux ordres qu’elle leur en
auoit donnez, & que Monſieur le Prince les auoit receus
auec des ſentimens d’affection & de reconnoiſſance tres¬
particuliere de l’honneur qu’elle luy faiſoit..
Monſeigneur de Saint Malo ayant teſmoigné à la Com¬
pagnie combien le diſcours de Monſeigneur d’Auxerre
auoit eſté eſtimé; elle l’a prié de le donner pour eſtre inſe¬
ré au procés verbal: ce qu’il n’a pû refuſer aux prieres de la
Compagnie, qui a ordonné de le mettre comme il ſuit:
r  r 
ONIEVR,
Lors qu’au plus fort de la tempeſte les Pilotes appercoiuent
ſur leur vaiſſeau les deux lumieres qu’ils appellent le feu Saint
Elme, ce leur eſt vn preſage certain de calme  de bonmace. Le
Clergé, qui a le bonheur de conduire en France la Nefde Saint
Pierre, aeu les meſmes ſentimens lors que vos Alteſſes ont ho¬
noré ſon Aſſemblee de lear illuſtre preſence. L’heureuſe conjon¬
cure de ces deux aſtres n’a pu eſtre qu’vn prognotic aduanta¬
geuc pour le bien de cette Monarchie flottante parmy tant d’o¬
rages, & comme vn gage aſſeuré de la tranquillité publique.
Nous ſommes chargez, MOsE vR, de la part de
noſtre Corps, d’en faire ſes tres-hambles remercimens à vo¬
ſtre Alteſe. Le ſang que la naiſſance a versé dans vos veines
vous donne tant de part dans l’Egliſe & dans ſes droits d’aiſ¬
neſſe, & les grandes & heroiques acdfions qui ſignalent tous les
momens de voſtre vie, vous rendent ſi conſiderable parmy la
Nobleſſe, qu’il ne falloit pas d’autre ciment pour affrmir, ny
d’autres chaiſnes pour eſtreindre la liaiſon qui a touſſiours eſté
& ſera touſſiours ſans relaſche entre ces deux premiers Corps
TTttt