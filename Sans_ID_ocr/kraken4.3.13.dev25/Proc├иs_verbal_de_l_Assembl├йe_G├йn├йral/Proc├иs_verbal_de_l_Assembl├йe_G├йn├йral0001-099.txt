94 Procez Verhal de lAſſemblée Generale
dement de cette affaire, dequoy il croyoit que la compa¬
gnie le deuoit remercier. Qu’il auoit reconnu que Mon¬
ſieur le Surintendant eſtoit dans le deſſein d’entrer en
quelque conference ſur ce ſujet; & qu’il jugeoit à propos
d’y trauailler pendant ces quatre jours de feſte, que l’on
ne feroit rien au Parlement, & que la compagnie ſeroit
libre.
Cette affaire a eſteé diuerſement agitee en la compa¬
gnie, & apres auoir examiné les auantages que pourroit
produire la conference propoſee, auſſi-bien que les in¬
conueniens qui en pouuoient arriuer, elle a jugé à propos
d’en deliberer; & les aduis pris par les prouinces, il a eſté
reſolu de remercier Monſieur le premier Preſident du
bon office qu’il auoit rendu au Clergé, & de luy faire ſ̧a¬
uoir que la compagnie veut bien entrer en conference
auec Meſſieurs du Conſeil ſur cette affaire; & cependant,
que le retranchement des deux mil liures par ſemaine
ſubſiſtera.
 Monſeigneur de Cominges & Monſeigneur de Bayeux,
auec les ſieurs Abbé́ de Chanvalon & de Cormis, ont eſté́
priez de faire cét office vers Monſieur le premier Preſi¬
dent; & Monſeigneur de Rheims & le ſieur Abbé de Car¬
bon de ſe joindre auec Meſſeigneurs les Commiſſaires cy¬
deuant nommez pour l’affaire des non-valeurs, afin de
conferer auec Meſſieurs du Conſeil.
DV LVNDT VINGT-SEPTIESME JVIN,
 à huit heures du matin, Monſeigneur l’Archeueſque
de Rheims preſidant.
J E procés verbal ayant eſté leu & ſigné, mondit Sei¬
gneur le Preſident a rapporté, Que luy, Meſſeigneurs
de Saint Malo & d’Orleans, auec les ſieurs Abbé de Car¬
bon, Doyen de Poitiers, & de Cazalets Archidiacre de
Narbonne, ſe rendirent hier apres diſner chez mondit Sei¬
gneur de Saint Malo, pour aller enſemble chez Monſieur