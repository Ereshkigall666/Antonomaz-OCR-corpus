o Procez Verbal de l’Aſſemblée Generale
reuenus appartiennent à̀ la Chambre Apoſtolique durant
la vacance de l’Eueſché, à cauſe du droit de Spoglio. Que
Monſeigneur de Graſſe durant la vacance luy en auoit
ſouffert la joüiſſance; mais que depuis que le Pape auoit
donné ſes Bulles d’vnion de l’Eueſché́ de Vence à celle de
Graſſe, il s’eſtoit mis en poſſeſſion de tout le bien; & y
ayant eſteé troubleé par ceux qui font le recouurement deſ¬
dits reuenus, il s’y eſtoit maintenu par jugement du Con¬
ſeil ſouuerain de Niſſe. Que les Officiers de la Chambre
Apoſtolique s’eſtans oppoſez à l’execution dudit juge¬
ment, s’eſtoient pourueus pardeuant Monſeigneur le
Nonce de Turin; lequel ſur leur requeſte auoit ordonné,
que Monſeigneur de Graſſe ſeroit cité pardeuant luy,
pour ſe voir declaré auoir encouru les peines portees par
les Canons & par les Conſtitutions des Papes, pour s’eſtre
pourueu pardeuant des Iuges laques, & pour auoir em¬
peſché la leuee deſdits reuenus. Que cette affaire ſe re¬
duiſoit aà̀ deux points, l’vn qui regardoit la joü̈iſſance du
reuenu, aà̀ quoy il auoit eſteé pourueu fauorablement par
le jugement du Conſeil ſouuerain de Niſſe; l’autre, & qui
eſtoit de grande importance, eſtoit la citation, parce qu’il
regardoit tous les Eueſques de France qui ont du bien
dans les lieux hors du Royaume, ouù̀ le Pape a vn pareil
droit qu’en Piedmont; meſmes tous les autres Eueſques,
leſquels le Pape pour d’autres ſujets, pretendroit auoir
droit de citer à Rome.
Que d’ailleurs cette procedure eſtoit contre les liber¬
tez de l’Egliſe Gallicane, qui ne ſont autre choſe que les
Conſtitutions Apoſtoliques, les Canons des Conciles &
les ſtatuts des Saints Peres, & qui ſont appellez libertez.
de l’Egliſe Gallicane, parce que l’Egliſe de France s’eſt
touſiours maintenuë fortement dans l’obſeruation de cet
ancien droit. Que ces libertez ainſi interpretees auoient
leur fondement dans les Conciles de Nicee & d’Epheſe,
adeueneuele ue enedeue eſe ene