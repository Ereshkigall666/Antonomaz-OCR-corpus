
 du Clergé de France. 29NOVEMBRE. 537

auoient apportez, & de la Lettre de cachet au Parlement
pour la verification du cahier; mais que ce n’eſtoit pas aſ¬
ſez, & qu’il falloit encore que la Reyne mandaſt Mon¬
ſieur le premier Preſident, & luy diſt qu’elle veut abſolu¬
ment qu’il ſoit procedé à ladite verification: que ce fai¬
ſant le Roy feroit connoiſtre le ſoin qu’il prend des inte¬
reſts du Clergé́ de ſon Royaume. Que la Compagnie ne
manquoit point d’affection pour toutes les choſes qui re¬
gardoient le bien de l’Eſtat, & qu’elle delibereroit ſur
leurs propoſitions.
Apres quoy ils ſe ſont retirez accompagnez des meſ¬
mes perſonnes qui les auoient eſté receuoir, leſquelles
eſtans de retour, la Compagnie s’eſt occupee à voir les ar¬
reſts qui auoient eſté rapportez. Et la Declaration qu’on
auoit demandee pour declarer les Dignitez des Egliſes
Cathedrales non ſujettes au droit de ſerment de fidelité,
ne s’eſtant point trouuee auec leſdits arreſts,Monſeigneur
de Cominges a repreſenté que cette Declaration auoit
eſté demandee, à cauſe que par le Preuet de ſerment de fi¬
delité qui a eſté deliuré́ ſur ſon Eueſché, on y a compris
les Dignitez de ſon Egliſe; pour raiſon dequoy le pour¬
ueu dudit droit de ſerment de fidelité, en pretend l’Archi¬
diaconé, dont il a diſpoſé́ en faueur d’vne autre perſonne,
& a ſupplié la Compagnie de trouuer bon, en cas que ce¬
luy qu’il a pourueu de ladite Dignité ſoit troublé par le
ſerment de fidelité, que les ſieurs Agents interuiennent
pour luy. Comme ſa demande a eſté jugee raiſonnable, la
Compagnie a donné ordre auſdits ſieurs Agents d’inter¬
uenir quand beſoin ſeroit. Apres quoy l’on s’eſt entretenu
de ce qui reſtoit à faire auparauant que de ſe ſeparer; & at¬
 tendu que l’on auoit determiné́ de finir aujourd’huy l’Aſ¬
ſemblee, & qu’il reſtoit encore quelques affaires à para¬
cheuer, l’on a propoſeé de la prolonger, & d’arreſter jour
pour deliberer ſur l’affaire du Roy. Surquoy ayant eſté́
pris deliberation par les prouinces, il a eſté́ reſolu de finir
le pluſtoſt qu’il ſe pourra les affaires quireſtent, & de de¬
Y v v