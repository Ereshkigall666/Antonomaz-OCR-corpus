 du Clergé de France.,j DECEMBRE. 555
 ladite Aſſemblee enuers ledit Seigneur Archeueſque,
Scindic & Deputez du Dioceſe de Tours, liquidez &
moderez pour bonnes & juſtes conſiderations à la ſom¬
me de mil liures, & enuers leſdits Vicaires perpetuels à̀
deux cens liures; & a eſté le preſent jugement en forme
mis au Greffe, pour demeurer aux archiues du Clergé.
Meſſeigneurs d’Ambrun, de Vabres & de Cominges,
& les ſieurs Abbez de Chanvalon, de Leſſeville, & le ſieur
Muſnier Doyen d’Orleans auec le ſieur Abbeé de Mar¬
mieſſe Agent, ſe ſont mis au bureau; & a eſteé́ dit par Mon¬
ſeigneur d’Aimbrun, Qu’il auoit plû à la Compagnie les
commettre pour examiner vn liure anonyme, qui porte
pour tiltre: Priuilegia Regularium, quibus aperte demon¬
ſtratur Regulares ab omni Ordinariorum poteſtate exemptos
eſſe, necnon in vtraque H’ierarchia juriſdictionis & ordinis
locum habere. Qu’il eſtoit facile de conclurre par pluſieurs
preuues aſſez conuaincantes, que ce Liure auoit eſté com¬
poſeé par le Frere Bruno Recollect; & qu’ainſi il ne falloit
pas s’eſtonner ſi l’Autheur parlant en ſa propre cauſe, &
eſtant emporté par vn zele qui n’eſtoit pas reglé par la
ſcience, auoit paſſé juſques à pluſieurs opinions heretiques
pour fabriquer vne puiſſance infinie, ſelon luy, des priuile¬
ges pretendus par les Reguliers. Que l’Autheur, pour jet¬
ter les fondemens de l’extention deſdits priuileges, ́leuoit
la puiſſance duPape juſques à vne domination inſuppor¬
table dans le gouuernement de l’Egliſe inſtitueé par Iesvs¬
CHIST: mais qu’en meſme temps, pour mettre les pri¬
uileges au deſſus des atteintes de la puiſſance dont il re¬
connoiſſoit la conceſſion; il traittoit l’authorité du Saint
Siege auec meſpris, & luy oſtoit par des propoſitions
contraires aux premieres, toute ſa force lors qu’elle s’op¬
poſoit à ſes deſſeins. Qu’ainſi, ce Liure qui a pour but la
grandeur des priuileges des Reguliers, violoit toute ſorte
de droits dans l’auancement de ſes pretentions, & conte¬
noit pluſieurs propoſitions qui ſont injurieuſes à la puiſ¬
ſance du Pape, & contraires aux deciſions du Saint Conci¬
Aaaa ij