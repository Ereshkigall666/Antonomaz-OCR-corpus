du Clergé de France. 2. IVIN. 81
le ſieur de la Moriniere en la charge de Receueur gene¬
ral du Clergé, & traitta auec luy en cette qualité pour le
recouurement des deniers des decimes pendant les dix
annees ſuiuantes. Que par le compte du ſieur d’Agueſ¬
ſeau, rendu pour l’annee 164o. il eſtoit demeureé redeuable
par le finito d’iceluy de la ſomme de cent cinquante qua¬
tre mil cinq cens liures, pour le payement de laquelle il
auoit cedé pareille ſomme à prendre ſur le ſieur de la
Moriniere, laquelle Meſſieurs du Clergé auoient acce¬
ptee, quoy que le ſieur de la Moriniere n’euſt point con¬
ſenty à la debte. Que la difficulté qu’il y auoit faite auoit
porté l’aſſemblee à̀ nommer des Commiſſaires pour pren¬
dre connoiſſance de leurs differens, afin de connoiſtre le¬
quel des deux eſtoit redeuable de cette ſomme. Que les
Commiſſaires auoient trouué que le ſieur d’Agueſſeau
eſtoit bien fondé dans ſes pretentions. Que neantmoins
le ſieur de la Moriniere n’auoit point voulu deferer au
jugement des Commiſſaires; à̀ cauſe dequoy ledit ſieur
d’Agueſſeau s’eſtoit pourueu au Conſeil, où il auoit de¬
mandé que le ſieur de la Moriniere fuſt condamné luy
payer la ſomme de cent mil liures outre ſes auances, at¬
tendu qu’il auoit eſté receu par l’aſſemblee en la charge
de Receueur general du Clergé. Que ſur tous leurs dif¬
ferens les Agens eſtoient interuenus au Conſeil durant
l’aſſemblee derniere & par ſon ordre, & auoient deman¬
dé que celuy des deux qui ſe trouueroit redeuable de la
ſomme portee par le finito du compte de l’annee 164o.
fuſt contraint de la payer au Clergé. Que par autre re¬
queſte ledit ſieur de la Moriniere auoit demandé que le
ſieur d’Agueſſeau fuſt condamné de luy rendre la ſomme
de cent mil liures qu’il luy auoit payee, faute de luy auoir
fourny la deliberation de Mante, & que les trois reque¬
ſtes fuſſent jointes enſemble. Que leſdits ſieurs Agens
s’eſtoient oppoſez à la jonction deſdites requeſtes, com¬
me n’ayans rien de commun auec celle qu’ils auoient pre¬
ſentee. Que cependant le ſieur de la Moriniere auoit