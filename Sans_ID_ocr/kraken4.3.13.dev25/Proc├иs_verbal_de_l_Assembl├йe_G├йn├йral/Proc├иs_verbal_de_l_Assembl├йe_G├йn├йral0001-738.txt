du Clergé de France. 2 FEVRIER. 733
DV LVNDT VINGTIESME FEVRIER,
à huit heures du matin, Monſeigneur lArcheueſque
de Rheims preſidant.
 ſ Eſſeigneurs les Prelats de dehors ſe ſont rendus
V  aujourd’huy en l’Aſſemblee, comme ils y auoient
eſté inuitez ſur le ſujet de la cenſure qui auoit eſté reſoluë
auec eux contre le liure intitulé, Remonſtrances faites au
Roy ſur le pouuoir & authorité que ſa Majeſté a ſur le tem¬
porel de l’Eſtat Eccleſiaſtique. Et apres que tous ont pris
leurs places, ſuiuant le rang de leur ſacre, Monſeigneur
de Rheims a dit, Que la Compagnie les auoit priez de
venir en l’Aſſemblee pour deux conſiderations, dont la
premiere eſtoit pour leur communiquer la Cenſure que
le ſieur Meuſnier Doyen d’Orleans auoit eſté́ chargé de
dreſſer contre le liure intitulé: Remonſtrances, &c. afin
d’en auoir leur approbation par la ſouſcription qu’il leur
plairoit en faire: la ſeconde, que tous les Corps du Royau¬
me ayans ſollicité pour la liberté de Meſſieurs les Princes,
& le Clergé ayant fait le premier ſes Remonſtrances à la
Reyne, la Compagnie auoit jugé à propos, la liberté leur
ayant eſté renduë, d’en remercier ſa Majeſté, & auoit prié
Monſeigneur d’Ambrun de porter la parole. Que pour
rendre cette action plus celebre, elle auoit reſolu de les
conuier d’y aſſiſter. Que l’audiance auoit eſté promiſe à
quatre heures du ſoir, aà̀ laquelle ils auoient reſolu de ſe
rendre au Palais Royal.
 Monſeigneur l’Archeueſque de Tours a teſmoigné à
la Compagnie, qu’ils luy auoient de l’obligation de la part
qu’il luy plaiſoit leur donner du remerciment qu’elle
auoit reſolu de faire à̀ la Reyne pour la liberteé de Meſſieurs
les Princes, & qu’ils ne manqueroient pas d’y aſſiſter. Et
ont tous conuenu de ſe rendre à̀ trois heures & demie
chez Monſeigneur de Rheims. Et comme ce qui ſe pre¬
ſentoit à̀ faire en l’Aſſemblee eſtoit d’examiner la cenſure
ZZ22 ij