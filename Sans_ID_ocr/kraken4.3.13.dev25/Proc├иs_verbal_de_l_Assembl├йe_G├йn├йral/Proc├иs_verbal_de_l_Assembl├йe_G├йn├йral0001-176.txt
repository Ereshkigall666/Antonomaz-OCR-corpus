du Clergé de France. 2. IVILLET. I7I
Ayant repris en ſuitte le compte de l’annee i645. on a
leu l’article de la deſcharge de Monſeigneur le Cardinal
Mazarin, dont on auoit remis à deliberer. Et comme l’on
ne rapportoit ny lettres ny arreſts pour l’augmentation de
dix mil liures de deſcharge par an, ny meſme la quittance
du payement qui luy en auoit eſté fait; la compagnie a cruû̂
qu’il falloit deliberer quel apoſtille l’on mettroit ſur ledit
article. Et deliberation priſe par les prouinces, il a eſté
arreſté d’y mettre: Rayé pour l’augmentation de ladite
ſomme de dix mil liures, ſauf à en deliberer en rappor¬
tant les lettres du Roy & les arreſts du Conſeil auec la
quittance.
DVDIT IOVR DE RELEVEE,
r    
Monſeigneur l’Archeueſque de Rheims preſidant.
 A lecture du compte de l’annee 1645. a eſté conti¬
Lnuée. Et ſur les chapitres des deſcharges des Dio¬
ceſes, il a eſté remis au lendemain pour en parler & pour
en regler le fonds.
DV MERCREDY VINGTIESME IVILLET,
aà̀ huit heures du matin, Monſeigneur lArcheueſque
de Rheims preſidant.
I
E procés verbal ayant eſté leu & ſigné; mondit
LSeigneur le Preſident a dit, Que luy & Meſſieurs
les Commiſſaires deputez pour l’affaire des non-valeurs,
auec le ſieur Abbé Tubeuf & le ſieur Moriſſot furent
hier chez Monſieur Daligre, où ſe trouuerent auſſi
Meſſieurs les Preuoſt des Marchands & Eſcheuins, auec
les payeurs des rentes aſſignees ſur le Clergé; auec leſ¬
quels on confera le ſurplus du fonds que l’on pretend
que leſdits payeurs ont entre les mains pour le paye¬
ment de deux quartiers & demy des rentes & de leurs
gages. Que par la conteſtation des vns & des autres,
Y ij
