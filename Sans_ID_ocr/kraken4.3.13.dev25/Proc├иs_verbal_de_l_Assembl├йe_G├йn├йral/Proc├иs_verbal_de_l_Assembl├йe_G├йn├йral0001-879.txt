874 Procez Verbal de l’Aſſemblée Generale
ſoient de les tenir pour preſens, & de leur donner la joüiſ¬
ſance entiere de leurs prebendes & Dignitez; & particu¬
lierement à ceux qui en poſſedoient dans les Egliſes qui
n’eſtoient point dans la prouince de laquelle ils ſont de¬
putez, comme pretendans ladite exemption ne leur eſtre
accordee qu’à cauſe du ſeruice qu’ils rendent à̀ ladite pro¬
uince. Que leſdits ſieurs deputez de l’Aſſemblee qui
eſtoient troublez dans cette exemption demandoient
qu’il plûſt à la Compagnie leur octroyer l’interuention
de Meſſieurs les Agens poury eſtre maintenus. A ce ſujet
le ſieur Abbé de Muruiel a repreſenté, que la meſme diffi¬
culté luy eſtoit faite par le Chapitre de Montauban, le¬
quel luy refuſoit les fruits d’vn Archidiaconeé, duquel il
auoit eſté pourueu depuis qu’il eſtoit en cette Aſſemblee,
& a prié qu’il plûſt à la Compagnie de declarer qu’il doit
jouir des fruits dudit Archidiaconé́ ainſi que de ſa preben¬
de, & ordonner auſdits ſieurs Agens d’interuenir pour luy
en cas qu’on refuſe de luy reſtituer leſdits fruits. La Com¬
pagnie qui a conſideré que le ſeruice que les Deputez ren¬
dent en l’Aſſemblee, regarde l’intereſt general du Clergé
auſſi-bien que celuy des prouinces particulieres, a declaré
qu’ils doiuent joüir de ladite exemption, ſoit qu’ils ayent
des prebendes en la prouince de laquelle ils ſont deputez,
ou en vne autre prouince. Et ce faiſant a declaré que le¬
dit ſieur Abbé de Muruiel doit joüir des fruits deſdits Ar¬
chidiaconé & Canonicat, depuis le temps qu’il en a eſté
pourueu; & a ordonneé aux ſieurs Agens d’interuenir tant
pour luy, que pour ceux qui ſeront troublez en la joüiſ¬
ſance des fruits de leurs prebendes & Dignitez, confor¬
mément aux arreſts & Declarations obtenuë̈s ſur ce ſujet.
Le ſieur Abbé de Chanvalon s’eſt mis au bureau, & a
dit, Que le ſieur Meuſnier Doyen d’Orleans auoit eſté
chargeé́ d’examiner vn liure que le Pere de la Riuiere Mi¬
nime auoit compoſé & publié dans le Dioceſe de Valen¬
ce, de la ſainteté d’vne femme nommee Marie Teſſonnie¬
re: que le ſieur Meuſniers’en eſtant excuſé́ à cauſe des af¬