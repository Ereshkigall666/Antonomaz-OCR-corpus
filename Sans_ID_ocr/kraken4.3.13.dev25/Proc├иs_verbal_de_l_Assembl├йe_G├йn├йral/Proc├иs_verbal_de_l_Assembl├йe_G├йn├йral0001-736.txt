du Clergé de France.1. FEVRIER. 731
dee; & Monſeigneur le Duc d’Orleans, de la leur auoir
procuree. Dequoy la Compagnie eſtant conuenuë tout
d’vne voix, Monſeigneur de Rheims a prié Monſeigneur
d’Ambrun de faire le remerciment de la Reyne: & a eſté
reſolu d’y aller en Corps, & de prier Meſſeigneurs les
Eueſques de dehors d’y aſſiſter. Meſſeigneurs d’Agen, de
Vabres & de Cominges, & les ſieurs Abbé de Chanva¬
lon, de Caſalets Archidiacre de Narbonne, & de Baſoches
ont eſté nommez pour aller vers Monſeigneur le Duc
d’Orleans. Meſſeigneurs d’Auxerre & de Saint Paul, auec
les ſieurs Abbé de Boisdauphin & Official de Chalon,
vers Monſieur le Prince: Et Meſſeigneurs de Vabres &
d’Orleans, & les ſieurs Abbez de Boucherat & de Villars,
vers Monſieur le Prince de Conty.
Monſeigneur d’Agena dit, Queſur la propoſition que
le ſieur Abbeé de Boisdauphin auoit faite en l’Aſſemblee,
que Dom Pierre de Saint François Roger Religieux Fueil¬
lant la ſupplioit de le vouloir oüyr ſur les plaintes que
Monſeigneur de Limoges auoit faites de luy, qui auoient
donné lieu à la lettre Circulaire qui a eſté eſcrite contre
luy & contre tout ſonOrdre; il auoit plû̂ à la Compagnie
de le commettre auec Monſeigneur de Vabres & les
ſieurs Abbez de Boisdauphin & de Chanvalon, pour en¬
tendre ledit Dom Roger Fueillant. Qu’eſtant venu chez
luy, qui parle, où̀ ils eſtoient aſſemblez; il luy auoit rap¬
porté les plaintes que le ſieur Abbeé de Marmieſſe auoit
fait de luy en l’Aſſemblee: & que ledit Fueillant auoit re¬
connu, que tous les actes dont on auoit parlé, eſtoient
veritables, qu’il conuenoit de tout ce qui auoit eſté fait
& allegué par ledit ſieur Abbé de Marmieſſe touchant
Monſeigneur de Limoges, & qu’il auoit offert de luy en
faire ſatisfaction: mais que n’eſtant pas bien reſolu de
quelle maniere il la vouloit faire; ils luy auoient dit qu’il
y penſaſt, & que la Compagnie auiſeroit auſſi ſi elle s’en
contenteroit.
Le reſte de la ſeance a eſté employé à l’examen de
ZZZ2 ii