
du Clergé de France. 1 AVRIL. 885
Monſeigneur de Limoges luy auoit enuoyé vn memoire,
contenant, que le Pere General des Feü̈illans, le Pere Pro¬
uincial & Dom Roger eſtant arriuez à Limoges; ledit
General & le Prouincial l’eſtoient allez viſiter apres luy
en auoir demandé la permiſſion. Que leſdits Religieux
eſtant allez luy rendre les proteſtntions de leurs reſpects
& de leurs obeiſſances, il leur auoit donné des teſmoi¬
gnages de ſon affection par le bon accueil qu’il leur auoit
fait, & par les aſſeurances qu’il leur auoit donnees de ſa
bonne volonté, tant pour leurs perſonnes que pour leur
Ordre, en ſatisfaiſant par eux à ce que Meſſeigneurs les
Prelats auoieht jugé deuoir eſtre fait par ledit Dom Ro¬
ger, pour reparer l’injure qu’il auoit faite à ſa dignité & à
ſa perſonne. Que leſdits Religieux luy auoient teſmoigné
y eſtre diſpoſez, & s’eſtoient retirez tres-ſatisfaits. Que
pour y paruenir ils auoient prié Monſieur de Melhac
Conſeiller au Parlement de Bourdeaux, de s’entremettre
pour l’accommodement de cette affaire. Qu’il s’en eſtoit
chargé, & auoit fait trois propoſitions de leur part. La
premiere, de laiſſer le differend qui eſt entre mondit Sei¬
gneur de Limoges & Dom Roger en l’eſtat qu’l eſt, ſans
faire de pourſuittes de part ny d’autre. La ſeconde, d’a¬
cepter les proteſtations qui luy ſeroient faites par le Pere
General du deſplaiſir qu’il a de la mauuaiſe conduitte du¬
dit Dom Roger, & des reſpects & obeiſſances que tant
luy que tous les Religieux de la Congregation deſiroient
rendre à mondit Seigneur de Limoges. La troiſieſme, de
dreſſer vn acte de ſatisfaction que ledit Dom Roger doit
faire, & de l’exprimer en termes dont mondit Seigneur
de Limoges pûſt conuenir; & qu’en meſme temps auſſi il
donnaſt ſon approbation auditDom Roger pour preſcher
& pour confeſſer. Que Monſeigneur de Limoges auoit
rejetté les deux premieres propoſitions, & eſtoit demeu¬
ré d’accord de la troiſieſme, de receuoir la ſatisfaction
dudit Dom Roger aux termes de l’ordonnance de Meſ¬
ſeigneurs de l’Aſſemblee. Qu’à cet effet il auoit fait dreſſer
T Tttt iij