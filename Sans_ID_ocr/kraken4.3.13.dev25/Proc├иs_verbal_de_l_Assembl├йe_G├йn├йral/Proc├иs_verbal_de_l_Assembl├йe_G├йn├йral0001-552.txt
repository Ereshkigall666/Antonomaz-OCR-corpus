du Clergé de France. .. DECEMBRE. 547
diez refponſe preciſe aux ſieurs Daligre & d’Irval mes ſom¬
miſſaires, auſquels i’ayordonnéd’attendre aujourd huy, apres
vous auoir donné cette Lettre, ce que vous aurez, arreſté pour
vous y diſpoſer, pour me le faire ſçauoir;  m’aſſeurant qu’a¬
pres tant de diligences, vos prendrez ſoin de ſatisfaire à ce
que vous voyez eſtre ſi neceſſaire pour le bien commun de l’E¬
ſtat. Ie prieray Dieu qu’il vous ait, MEssE rS, enſa ſain¬
te garde. Eſcrit à Paris le deuxieſme iour de Decembre 65o.
Signé, LOVIS. Et plus bas, DE GVENEGAVD.
 Apres laquelle mondit ſieur Daligrea dit, Qu’il croyoit
qu’il falloit joindre cette Lettre à celle qu’ils auoient ap¬
portee Mardy dernier à l’Aſſemblee, puis qu’elles eſtoient
pour vn meſme ſujet, & pour preſſer la Compagnie de
rendre reſponſe ſur la demande de ſa Majeſté. Que la der¬
niere eſtoit plus preciſe, & teſmoignoit dauantage ſon
meſcontentement apres tant de remiſes qu’elle auoit fai¬
tes de deliberer ſur ce qui concerne les intereſts de ſadite
Majeſté & ceux de ſon Eſtat. Qu’il y auoit quatre mois
qu’on les entretenoit de remiſes, ſous pretexte qu’on de¬
mandoit pluſieurs choſes qui auoient eſté accordees, &
dont il ne reſtoit plus que l’expedition, qui ne pouuoit
eſtre ſi toſt faite. Qu’on en auoit pourtant donneé toute
ſorte d’aſſeurance dés le commencement; mais qu’auſſi¬
toſt qu’on auoit appris que les arreſts eſtoient au ſceau,
la Compagnie auoit recherché́ l’occaſion d’enuoyer des
Deputez vers ſa Majeſté pour des choſes ſi importantes;
que la conjonctre preſente des affaires de l’Eſtat ne per¬
mettoit point qu’on les peuſt eſcouter. Qu’on auoit re¬
mis à faire reſponſe à leur retour qui auoit eſteé́ en meſme
temps que celuy du Roy, & qu’elle ne leur auoit point
encores eſteé faite. Que ſa Majeſté auoit eſté obligee de
les renuoyer en cette Aſſemblee pour la demander auec
inſtance, & que ſans y faire plus de reflexion on auoit en¬
core recherché de nouueaux moyens pour la retarderj
ayant remis à y prendre reſolution juſques au dernier
Zz2 ij