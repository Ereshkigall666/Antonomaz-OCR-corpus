du Clergé de France. . IVILLET. 129
apprehendoit que l’aſſemblée du Clergé eſtant ſeparee,
Meſſieurs de la Chambre des Comptes ne vouluſſent pas
deferer audit arreſt du Conſeil; il ſupplioit la compa¬
gnie, en cas de trouble, de luy vouloir accorder l’inter¬
uention des ſieurs Agents. L’aſſemblee ayant trouué́
cette affaire de conſequence pour tout le Clergé, elle
leur a ordonné d’y interuenir quand ils en ſeront re¬
quis.
Monſeigneur de Saint Paul a rapporté, Qu’il fut hier
chez Monſieur Daligre, auquel il auoit donné les arreſts
de Meſſeigneurs les Eueſques de Guyenne touchant le
Poiſle, auec pluſieurs autres. Qu’il luy auoit promis de
les preſenter à Monſieur le Garde des Sceaux, & de faire
toutes les choſes poſſibles pour en obtenir l’expedition.
Monſeigneur le Preſident a dit, Que ce qui preſſoit le
plus la compagnie à ſon aduis, eſtoit qu’elle fuſt informee
de la conduitte des ſieurs anciens Agents au maniement
des affaires du Clergé, par le rapport qu’en deuoient faire
Meſſeigneurs les Commiſſaires qui ont eſté nommez,
parce que l’on jugeroit apres facilement de celles que l’on
auroit à parler. Et ſur ce que leſdits Seigneurs Commiſ¬
ſaires ont dit, Qu’ils eſtoient preſts d’en faire le rapport
quand il plairoit à la compagnie, elle leur a donné́ jour aà̀
Lundy prochain.
Apres quoy Meſſeigneurs les Commiſſaires pour les
comptes ſe ſont mis au bureau, pour continuer l’examen
de celuy de l’annee 1645. En meſme temps l’Huiſſier eſt
entreé, & a dit, que Meſſieurs les Commiſſaires du Roy
eſtoient arriuez dans l’Egliſe des Auguſtins. Les ſieurs
Agents ſont allez au deuant d’eux, & Monſeigneur d’Am¬
brun a nommé Meſſeigneurs de Viuiers & d’Agen, & les
ſieurs Abbez de Boisdauphin & de Carbon pour les aller
receuoir. Ils ont eſté à leur rencontre juſques à la porte de
l’Egliſe quientre au Cloiſtre, d’où̀ ils les ont accompagnez
tenant touſiours la main droite, & ont pris le pas deuant
au paſſage des portes, ſelon l’ordre accouſtumeé; & eſtans