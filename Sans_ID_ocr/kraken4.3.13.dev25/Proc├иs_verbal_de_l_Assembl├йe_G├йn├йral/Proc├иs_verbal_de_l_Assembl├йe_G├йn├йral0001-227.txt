222 Procez Verbal de l’Aſſemblée Generale
laquelle il luy auoit plû le commettre. Que la premiere
eſtoit des contraintes que le Preuoſt des Marchands de¬
cernoit contre luy, quand il pretendoit faire des retran¬
chemens ſur les ſemaines, en conſequence des arreſts de
deſcharge qui eſtoient donnez, tant aux Beneficiers ſpo¬
liez en particulier, qu’aux Dioceſes en general. Que c’e¬
ſtoit vne entrepriſe dudit Preuoſt des Marchands, en
laquelle il ſe trouuoit tres-mal fondeé, parce que la deſ¬
penſe des deniers de ſa charge égalant la recepte, l’on
ſcauoit bien qu’il n’eſtoit obligé de payer que ſuiuant ce
qu’il receuoit: & ainſi, qu’il ne pouuoit eſtre contraint à
payer des ſommes, dont les Beneficiers ou les Dioceſes
ſpoliez eſtoient deſchargez.Que d’autre-part il eſtoit cer¬
tain, que le Receueur general du Clergé n’eſtoit point
ſouſmis à la juriſdiction du Preuoſt des Marchands, puis
qu’il n’eſtoit point officier de la ville; & que par les con¬
tracts faits entre le Roy & le Clergé, il eſtoit expreſſé¬
ment porté, que les differends qui naiſtroient entre le
Preuoſt des Marchands & le Receueur general, ſeroient
jugez au Conſeil. Il a repreſenté́ en ſuitte les contraintes
decernees contre luy par le Preuoſt des Marchands, dont
il a eſt́ fait lecture: & a adjouſté, Qu’ayant voulu retran¬
cher ſur les payemens de l’Hoſtel de Ville la ſomme de
ſept mil liures, contenuë en deux arreſts de deſcharge
donnez à Meſſeigneurs les Cardinaux de Sainte Cecile &
d’Eſt, qui luy auoient eſté ſignifiez; ledit ſieur Preuoſt
des Marchands auoit decerné des contraintes contre luy,
meſme enuoyé garniſon en ſa maiſon; dequoy il auoit fait
lors ſa plainte à Meſſeigneurs les Prelats aſſemblez extra¬
ordinairement, leſquels auoient deputeé deux d’entr’eux
vers Monſieur le Chancelier & vers Monſieur le Mareſ¬
chal de la Meilleraye, lors Surintendant des Finances,
pour leur demander vn arreſt de deffenſes audit ſieur
Preuoſt des Marchands de ne plus decerner de contrain¬
tes contre luy. Que la requeſte auoit eſté preſentee à cet
effet par Meſſieurs les Agens, & rapportee par Monſieur