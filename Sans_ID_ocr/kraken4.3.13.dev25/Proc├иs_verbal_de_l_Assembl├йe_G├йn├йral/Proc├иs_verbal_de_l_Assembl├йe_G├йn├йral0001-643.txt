68 Procez Verbal de l’Aſſemblée Generale
Meſſeigneurs les Prelats. Que pour bien entendre les rai¬
ſons qu’ils auoient de demeurer dans l’Eſtat Eccleſiaſti¬
que ſeculier; il falloit remarquer, que la Congregation
des Peres de la Doctrine Chreſtienne auoit eſté inſtituee
par deux Eueſques d’Avignon, & confirmee par Clement
VIII. en l’annee 157. comme vne Congregation ſeculiere
& laïque, laquelle eſtoit pour enſeigner les premiers ele¬
mens de la Doctrine Chreſtienne dans les villages. Qu’el¬
le eſtoit compoſee de Preſtres & de laiques: & qu’il y en
auoit parmy eux qui eſtoient deſtinez ſimplement pour
enſeigner le Catechiſme: les autres pour les choſes qui
regardoient les myſteres de la Religion: & d’autres qui
trauailloient à la Predication. Que le Pape en confirmant
leur Congregation, en auoit fait comme vne confrairie;
& auoit ordonné, qu’il ſeroit fait vn fonds des aumoſnes
qu’on leur feroit, pour l’entretenir. Que s’eſtant rencon¬
trez pluſieurs Preſtres, ils eurent enuie de faire vne Con¬
gregation purement Eccleſiaſtique. Qu’ils nommerent
des Superieurs entr’eux, dans le deſſein de former vne
Congregation de Religieux: pour raiſon dequoy s’eſtant
pourueus vers le Pape Paul V. au lieu de les receuoir dans
l’eſtat regulier qu’ils vouloient prendre, il les vnit aux
Sommaſques, pour ne point augmenter le nombre des
maiſons regulieres. Qu’ils auoient de là commencé à
former vne inſtitution reguliere, par l’emiſſion des vœux
ordinaires, auſquels ils auoient adjouſteé́ vn quatrieſme
vœu, qui eſtoit d’enſeigner la Doctrine Chreſtienne:
Qu’ils auoient veſcu trente ans en cette maniere. Que
depuis, quelques-vns d’entr’eux ayant eu doute de leur
eſtat, & s’ils eſtoient Religieux, auoient conſulté les
Eeſques pour leur eſtre pourueu ſur les doutes meus ſur
la validité de leurs vœux. Qu’ils fondoient le defaut de
leur regularité́ ſur ce qu’ils n’eſtoient Religieux que par
l’vnion aux Sommaſques; leſquels eſtans eſtrangers, ils
n’auoient pû y eſtre legitimement vnis ſelon les loix du
Royaume. Que les lettres patentes qui auoient eſté ob¬