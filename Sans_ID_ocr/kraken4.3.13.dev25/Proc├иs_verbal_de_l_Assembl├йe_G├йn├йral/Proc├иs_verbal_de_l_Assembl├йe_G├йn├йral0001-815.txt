8ro Procez Verbal de l’Aſſemb lée Generale
qui auoient enuoyé demander audiance. A l’inſtant Mon¬
ſeigneur d’Ambrun a prié Meſſeigneurs de Saint Ponts
& d’Auxerre, & les ſieurs de Beauſſet Preuoſt de Marſeil¬
le & le Comte de les aller receuoir; & eſtant entrez, apres
auoir pris leurs places, Monſieur Daligre a pris la parole,
& a dit:
SESSIEVRS,
La Reyne  touſiours conſideré le Clergé de France, copme
le premier & le plus important Corps de ce Royaue, non ſeu¬
lement par l’ordre eſtably d’antiquité; mas par le merite des
perſonnes qui le compoſent, dont la pluſpart ont droit par leur
naiſſance d’aſpirer aux grandes charges; par leur trauail ont
acquis l’erudition & les connoiſſances neceſſaires pour les exe¬
cer: & qui enfin poſſedent ce qui par l’opinion du plus grand
de nos Philoſophes donne l’authorité ſur les hommes; la nobleſ¬
ſe de l’extraiction, la vertu & les richeſſes vnies en meſme
 ſujet.
Elle ſuit en cela l’exemple des plus grands Rois qui ayent
tenu le ſceptre de cette Monarchie, leſquels par leur pieté ont
touſiours eu en veneration les premiers Prelats de voſtre Or¬
dre; & par l’eſtime de leur haute capacité les ont appellez dans
leurs Conſeils, ou leur ont donné part des plus importantes re¬
ſolutions qu’ils y ont priſes.
C’eſt par cette raiſon, MESSIEvRs, que ſa Maieſté nous
acommandé de venir icy pour vous informer d’vne reſolution
qu’elle a priſe auec ſon Alteſſe Royale & Monſeigneur le
Prince, tres-importante pour le bien  le repos de ſon Eſtat.
Vous ſçauez, MESSIE VRS, les deſordres qui s’y ſont gliſ¬
ſez depuis beaucoup d’annees, leſquels les longues guerres en¬
gendrent matarellement, ainſi que chaque corps produit ſon in¬
ſecte par ſa corruption, quand meſmes d’autres cauſes n’y au¬
roient point contribu.
 Sa Majeſté en a cherché les remedes;  par l’aduis de ces
deux grands Heros de noſtre ſiecle, qui par leur prudence