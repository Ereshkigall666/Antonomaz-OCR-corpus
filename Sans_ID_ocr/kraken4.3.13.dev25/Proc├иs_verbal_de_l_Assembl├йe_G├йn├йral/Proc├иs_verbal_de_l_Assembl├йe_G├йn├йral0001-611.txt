6o6 Procez Verbal de l’Aſſemblée Generale
Prouince: Et comme il connût qu’on ne s’en mettoit pas
fort en peine, il fit inſtance pourauoir juſtice ſur les ſien¬
nes. Que Monſieur le Tellier luy auoit dit alors, que la
Reyne auoit reſolu de nommer des Commiſſaires d’Egli¬
ſe, d’eſpee & de robbe, pour connoiſtre de ſes differends.
Et fut aà cet effet expedié vn breuet, par lequel Meſſei¬
gneurs les Eueſques, Coadjuteur de Montauban & d’An.
gers, & Meſſieurs le Mareſchal de l’Hoſpital & Marquis
de la Vieux-ville, auec Monſieur Fouquet Maiſtre des Re¬
queſtes furent nommez pour Commiſſaires. Qu’il auoit
fait ſignifier audit ſieur de Vennes ladite commiſſion.
Qu’il auoit eſcrit & produit pardeuant Monſieur Fouquet
commis pour l’inſtruction de l’affaire: qu’il auoit fait plu¬
ſieurs pourſuittes contre ledit ſieur de Vennes pour l’o¬
bliger à produire: qu’il n’en auoit voulu rien faire; à faute
dequoy il demeuroit touſiours expoſeé à des traittemens
faſcheux, ſans pouuoir trouuer repos ny ſeureté́ dans ſon
Dioceſe: que cela l’obligeoit de l’ahandonner; Et qu’il
ſupplioit la Compagnie de luy continuer ſa protection,
pour luy donner moyen d’y ſubſiſter auec honneur &
ſeureté́.
Monſeigneur de Rheims a dit, Que la Compagnie
auoit entendu auec douleur les troubles qu’on luy faiſoit
dans ſon Dioceſe, & qu’elle y prenoit part & intereſt.
Qu’elle auiſeroit aux moyens qu’il y auoit de l’ayder, &
qu’elle luy feroit ſç̧auoir ſa reſolution. Monſeigneur de
Viuiers a adjouſteé, Que toute la Prouince s’intereſſoit
en cette affaire pour Monſeigneur de Valence, dont elle
connoiſſoit les intereſts, & qu’elle les auoit chargez par
ſes memoires de les recommander à l’Aſſemblee.
Monſeigneur de Cominges a dit, Que lors qu’il en
parla à la Reyne auec le ſieur Abbé de Villars, elle luy
auoit promis d’y pouruoir: & qu’en ayant parĺ à Mon¬
ſeigneur le Cardinal Mazarin, il luy auoit dit, Qu’il
conſideroit cette affaire comme la ſienne, & qu’il la vou¬
loit terminer.