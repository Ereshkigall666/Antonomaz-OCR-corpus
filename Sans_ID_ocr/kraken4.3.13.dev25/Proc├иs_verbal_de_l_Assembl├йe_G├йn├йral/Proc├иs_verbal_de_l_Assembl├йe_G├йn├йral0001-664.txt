du Clergé de France. 2.IANVIER. 659

DV LVNDT VINGT TROISIEME IANVIER,
aà huit heures du matin, Monſeigneur l’Archeueſque
de Rheims preſidant.
 ſ Eſſeigneurs les Prelats de dehors, qui auoient eſté
V l priez de ſe trouuer aujourd’huy en l’Aſſemblee,
eſtant entrez, & ayant pris leurs places, chacun ſelon le
rang de ſon ſacre; Monſeigneur de Rheims a dit, Qu’on
auoit donné́ aduis à la Compagnie, qu’il ſe publioit vn
certain libelle ſous le nom de François Paumier, intitulé:
Remonſtrances faites au Roy ſur le pouuoir  l’authorite que
ſa Majesté a ſur le temporel de l’Eſtat Eccleſiaſtique: dans
lequel il y auoit beaucoup de propoſitions tres-prejudi¬
ciables au bien du Clergé, à la liberté de l’Egliſe, & à l’im¬
munité des perſonnes Eccleſiaſtiques. Que l’on auoit
jugé qu’il eſtoit neceſſaire d’en empeſcher le cours; de
crainte que le meſpris que l’on en feroit on n’y pour¬
uoyant pas, ne donnaſt plus de liberté d’eſcrire à ceux qui
ſont ſi mal affectionnez à l’Egliſe. Que Monſeigneur de
Cominges & le ſieur Meuſnier Doyen d’Orleans auoient
eſté priez de l’examiner pour en faire rapport à la Com¬
pagnie; laquelle auoit crû en deuoir informer -Meſſei¬
gneurs les Prelats qui ne ſont point du Corps de l’Aſſem¬
blee, afin de prendre leur auis ſur la condamnation qu’il
merite, pour la rendre plus celebre par leur preſence.
Apres quoy Monſeigneur de Cominges & le ſieur
Meuſnier Doyen d’Orleans ſe ſont mis au bureau; où
mondit Seigneur de Cominges a dit, Que le liure que la
Compagnie leur auoit ordonné d’examiner, & duquel elle
auoit crû neceſſaire que Meſſeigneurs les Prelats qui ne
ſont point du Corps de l’Aſſemblee euſſent connoiſſance,
eſtoit d’vne telle importance, que ſi ſa doctrine auoit
cours, & ſi on ne remedioit promptement au mal qu’il
pouuoit cauſer, l’Egliſe ſe trouueroit bien-toſt aneantie
& deſpoüillee de tous ſes biens.Que ce liure excitoit non
OOoo ij