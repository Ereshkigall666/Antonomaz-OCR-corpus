du Clergé de France. 17. AOVST. 239
donc abolir tous les priuileges. Qu’eſtant entrez plus
auant en matiere, ils auoient reconnu que les Ieſuites agiſ¬
ſoient ſur des maximes bien differentes de celles de Meſ¬
ſeigneurs les Prelats; & qu’ils les auoient enfin priez de ſe
reduire à quelque choſe de particulier ſur le fait dont ilsa¬
giſſoit preſentement. Que là-deſſus il leur auoit eſté dit,
qu’il y auoit deux choſes à regler, l’vne qui regardoit l’ad¬
uenir, qui eſtoit de ne plus confeſſer ſans prendre appro¬
bation limitée par eſcrit; l’autre d’oublier toutes les choſes
paſſees, à condition de faire à Monſeigneur de Sens, vne
ſatisfaction dont la Compagnie ſe puſt contenter. Qu’ils
les auoient ſuppliez de ne les point obliger à cette ſatisfa¬
ction; parce qu’ils auoient beaucoup ſouffert dans tous les
differends d’entre Monſeigneur de Sens & eux, & qu’ils
offroient ces ſouffrances-là pour ſatisfaction. Que pour la
premiere choſe qu’on deſiroit d’eux, ils leur auoient fait
connoiſtre qu’ils ſe ſouſmettroient volontiers à prendre
vne approbation pour confeſſer, à l’excluſion de la quin¬
zaine de Paſques, mais ſans eſtre obligez d’en prendre de
nouuelles; parce que leurayant eſté vne fois donneée, elle
ne pouuoit eſtre reuoquée, & cela encore ſous le bon plai¬
ſir du Pape. Qu’ils n’auoient pas jugé à propos d’accepter
vne propoſition de cette qualité, à laquelle les ayant re¬
connus fort attachez, ils auoient rompu leur conuerſa¬
tion. Qu’ils auoient ſceu depuis que les Ieſuites diſoient,
qu’ils ne pouuoient rien conſentir là-deſſus ſans la permiſ¬
ſion de leur Superieur: que n’ayans pû rien conclurre da¬
uantage auec eux, ils auoient trauaillé à̀ compoſer la Let¬
tre Circulaire qui auoit eſté́ reſoluë, auec le formulaire
des permiſſions de confeſſer & de preſcher.
Surquoy Monſeigneur de Rheims a dit, Qu’il ſembloit
aà propos d’appeller Meſſeigneurs les Prelats de dehors,
auant que de lire la Lettre Circulaire & ledit formulaire,
parce qu’il auoit eſté reſolu qu’il ſeroit ſouſcrit d’eux:
qu’il les falloit aduertir pour demain, & que l’on liroit la
Lettre en leur preſence: parquoy les ſieurs Agents ont