 r  D
LETTRES.
13
aſſeureé́ que les reſolutions que vous auez priſes ſur icelle ont
eſté premierement conceuës par le ſaint Eſprit ſelon la parole
inuiolable de noſtre Maiſtre commun, qui promet ſon aſſi¬
ſtance aà̀ ceux qui ſeront aſſemblez en ſon nom; ie ne dois
point auſſi heſiter à les ſouſcrire, & à̀ vous faire voir par la reſ¬
ponſe qu’il vous a pleu me commander de vous faire la ſoûmiſ¬
ſion auec laquelle ie les ay receuës. Ie le fais dautant plus vo¬
lontiers, MEsseIGnevRs, que j’ay touſiours eſté perſuadeé́
que le ſeul & vnique moyen de redonner à la diſcipline Eccle¬
ſiaſtique ſon ancien luſtre, & de conſeruer à la dignité de no¬
ſtre ordre le reſpect & la dépendance qui luy ſont deus, c’eſtoit
de remonter juſques à la ſource, & de remettre les choſes au
premier eſtat, en quoy ie ſuis de tant plus confirmé mainte¬
nant par vos ſaintes reſolutions, qui ne font autre choſe que
renouueller les anciennes conſtitutions touchant l’admini¬
ſtration du Sacrement de Penitence, & vous en auez eſtably
les fondemens par vn raiſonnement ſi ſolide, & par des autho¬
ritez ſi puiſſantes, qu’à moins d’vne opiniaſtreté & d’vn aueu¬
glement extréme, il n’eſt pas poſſible d’y reſiſter. Ie voudrois,
Messe Igne vs, eſtre auprés de vous pour vous teſmoigner
de viue voix & par ma preſence la joye & la ſatisfaction auec
laquelle ie reçois vos ſaintes & canoniques reſolutions; mais
eſtant priué de ce bon-heur, ie me contenteray en ſatisfaiſant
à vos ordres, de vous dire par celle-cy que ie ſouſcris auec vne
ſoûmiſſion tres-parfaite, que j’entre de tout mon cœur dans
la ſocieté de voſtre zele, & que pour confirmation de ce, ie les
mettray Dieu aydant en execution au pluſtoſt dans toute l’e¬
ſtenduë de mon Dioceſe. Apres cela il ne me reſte plus qu’aà̀
prier Dieu pour la longue & heureuſe conſeruation de vos ſa¬
crées perſonnes, & qu’il me donne le moyen de vous faire voir
comme ie ſuis auec toute ſorte de paſſion & de reſpect,
MESSEIGNEVRS,
A ſainte Marie d’Oleron,
le i7. Octobre i65o¬
Voſtre tres-hnmable & tres-obeyſſant ſeraiteur,
N. bE Gassron, Eueſque d’Oleron.
B ij