du Clergé de France. 3 IVIN. 3
la deputation aux aſſemblees, ſembloit oſter la liberté des
ſuffrages dans les aſſemblees prouinciales, & que c’eſtoit
vne choſe ſur laquelle il eſtimoit que la compagnie de¬
uoit faire reflexion.
Ce dernier point ayant eſté conſideré tres-important
a la liberté du Clergé, la compagnie a jugé à propos d’y
pouruoir, & a eſté reſolu que dans la deliberation qui ſe¬
roit priſe ſur la nomination du ſieur de Bazoches, il ſeroit
auſſi opiné ſur les moyens qu’il y auoit à prendre pour ſe
defendre contre de ſemblables procedez. Si bien que le
tout mis en deliberation, l’aſſemblee a ordonné, Que le
ſieur de Bazoches ſeroit receu par prouiſion, & juſques à
ce que ledit ſieur Doyen de Bourges, ou quelque autre
ayant charge pour luy ſe fuſt preſenté, ce qu’ils ſeroient
tenus de faire dans quinzaine; & pour empeſcher qu’à
l’auenir on ait recours aux lettres de cachet pour les de¬
putations, l’aſſemblee a declaré dés à preſent comme dés
lors, les nominations faites en conſideration des lettres de
cachet, nulles & de nul effet;& ceux qui auront eſteé́ nom¬
mez, incapables pour jamais de tous emplois dans les aſ¬
ſemblees prouinciales & generales du Clergé.
L’on a propoſé en ſuitte de terminer le differend de la
prouince de Paris pour la deputation du ſecond Ordre;
& pour cét effet Monſeigneur de Saint Malo & le ſieur
 Abbeé de Chanualon ont eſté nommez pour commiſſai¬
res, & priez d’en vouloir faire leur rapport aujourd’huy
apres midy; attendu qu’il n’y a autres pieces à examiner
que la procuration de la prouince, pour juger du diffe¬
rend des parties.
r  r  
DVDIT OVR DE RELEVEE.
T d’autant que par les procurations qui ont eſté ju¬
y ¬
I gees ce matin, l’on a veu que quelques-vns de ceux
qui ont eſté deputez n’auoient pas toutes les qualitez por¬
tees par les reglemens du Clergé; & particulierement le