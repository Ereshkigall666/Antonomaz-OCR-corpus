62o Procez Verbal de l’Aſſemblée Generale
le Dioceſe de Bourdeaux, qui pretendoit eſtre deſchargé
d’vne partie de ſes decimes: qu’il continuoit de payer à
l’Hoſtel de Ville, & qu’il la ſupplioit d’y pouruoir.
Monſeigneur de Saint Maloa dit, Qu’il auoit eſté com¬
mis auec Monſeigneur d’Orleans, & les ſieurs de Caſa¬
lets & Doyen de Poictiers, pour examiner ſes intereſts:
qu’il y auoit long-temps qu’il leur auoit mis entre les
mains vn eſtat des auances qu’il auoit faites: qu’ils auoient
differé juſques aà ce qu’on fuſt au temps de finir ledit eſtat
pour y trauailler; & que Monſeigneur d’Orleans & luy,
eſtoient preſts d’en parler. La Compagnie a remis cette
affaire à -undy prochain.
Sur cela Vitré́ eſt venu aduertir que Monſeigneur Cu¬
pif nommé à l’Eueſché de Dol eſtoit dans le cloiſtre, qui
venoit ſuiuant l’ordre qu’il en auoit receu de la Compa¬
gnie. Monſeigneur de Saint Paul & le ſieur Meuſnier
Doyen d’Orleans ont eſté priez d’aller le receuoir; &
eſtant entreé́, il a pris ſa place auec Meſſeigneurs les Pre¬
lats, ſuiuant l’ordre de ſon Sacre; & a dit, Que le ſieur
Abbeé de Lauraet Agent luy eſtoit allé dire, qu’il auoit
eſté chargé de le prier de la part de la Compagnie, de
ſe trouuer ce matin aà̀ l’Aſſemblee, ſans luy en auoir expli¬
qué le ſujet, & qu’il ſe preſentoit pour apprendre ce qu’el¬
le deſiroit de luy. Monſeigneur deRheims luy a reſpondu,
Que la couſtume des Aſſemblees eſtoit d’inuiter ceux de
Meſſeigneurs les Prelats qui ſont à Paris, de venir à l’A¬
ſemblee, quand il ſe traitoit des affaires qui regardoient
leurs perſonnes; & que la Compagnie luy auoit voulu
rendre ce deuoir, & luy faire entendre les plaintes que
Monſeigneur de Leon faiſoit de luy, dont il auoit eſcrit
à̀ l’Aſſemblee, qui auoit deſiré de l’oüyr là deſſus, aupa¬
rauant que d’y prendre aucne reſolution. Que Mon¬
ſeigneur de Leon ſe plaignoit de ce que depuis ſon reſta¬
bliſſement en ſon Eueſché par la ſentence du Pape, il auoit
continú de faire des fonctions Epiſcopales dans ſon Dio¬
ceſe: qu’il y auoit donné les ordres, & accordé des dimiſ¬