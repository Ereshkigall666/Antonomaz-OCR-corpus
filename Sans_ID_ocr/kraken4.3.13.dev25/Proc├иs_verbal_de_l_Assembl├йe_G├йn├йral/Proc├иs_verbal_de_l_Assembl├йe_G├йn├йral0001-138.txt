du Clergé de France.s. IVILLET. 1
aſſeurer au nom de tous ceux qui compoſent cette illuſtre
compagnie, qu’ils correſpondent aux bons ſentimens de
ſa Majeſteé, auec toute la fidelité́ qu’elle peut attendre de
perſonnes qui tiennent le premier rang dans ſon Eſtat, &
par leur zele pour ſon ſeruice, & par l’honneur de leur
caractere. Qu’il ſeroit ſuperflu de s’eſtendre icy en de
longs diſcours pour la preuue de cette verité, qui a eſté ſi
ſolemnellement juſtifiee par les actions de tous les Eccle¬
ſiaſtiques du Royaume, dans les malheurs de ces derniers
temps, c’eſt à dire dans ces conjonctures quaſi fatales à̀ l
Monarchie, où̀ l’authorité du Roy errante par tous les or¬
dres du Royaume, n’auoit point trouué de Temple où̀
elle fuſt plus inuiolablement reueree que dans le cœur de
ceux qui enſeignent aux peuples leur deuoir à̀ Dieu & à̀
Ceſar. Qu’ainſi la Compagnie qui repreſentoit tout le
Clergé du Royaume par ſes deputez, ſeroit ineſbranlable
dans le ſeruice qu’elle doit à ſa Majeſté, n’y ayant rien qui
ſoit capable de la ſeparer de l’obeiſſance. Qu’il ne doutoit
point que l’aſſemblee ne fuſt extremement ſurpriſe de
l’ordre qu’elle apprenoit par leurs bouches de la part du
Roy, de transferer ſes ſeances en vne ville eloignee de
ſix-vingts lieuë̈s de celle ouù̀ ſa Majeſteé auoit permis qu’el¬
le ſe tinſt. Qu’ils trauailloient depuis ſix ſemaines à leurs
affaires, leſquelles ils eſperoient de terminer bien-toſt:
mais que le cours de leurs trauaux eſtoit interrompu par
le changement des volontez du Roy, lequel cauſant par
ſes ſuittes vn retardement dé trois mois à la concluſion de
l’aſſemblee, faiſoit vn prejudice tres-ſenſible aux intereſts
ſpirituels & temporels du Clergé. Que les Egliſes durant
ce temps ſe trouuoient priuees de la preſence de leurs
Paſteurs. Que d’ailleurs il eſtoit neceſſaire de pouruoir à
la ſubſiſtance des deputez, qui jettoit le Clergé dans des
deſpenſes extraordinaires. Qu’il n’entroit point plus
auant en ces conſiderations, que la compagnie remplie
de grands perſonnages examineroit aà̀ loiſir, ſe contentant
de leur dire, Que comme ce nouuel ordre meritoit vne
R iij
