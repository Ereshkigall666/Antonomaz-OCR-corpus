du Clergé de France. 29.AoVST. 28
pourſuittes apres cela, de ſe pouruoir contre luy pour
recouurer tous les deſpens, dommages & intereſts qu’el¬
le ſouffrira.
En ſuitte dequoy il a eſté repreſenté, qu’il ne peut
plus tirer aucuns deniers de Bourdeaux ny de Prouence,
non plus que des Generalitez de Champagne & de Picar¬
die; neantmoins qu’il continuoit touſiours le payement
à l’Hoſtel de ville en ſon entier; & qu’il s’engageoit tous
les jours, eſtant en auance de ſommes tres-conſiderables
pour ledit payement; & qu’il ſupplioit la Compagnie de
luy ordonner, ou de faire retranchement ſur le payement
des ſemaines, ou de donner des reſcriptions aux payeurs
des rentes ſur les Dioceſes qui ſont en demeure de payer,
ainſi qu’il s’eſtoit prattiqué en l’annee i67. que le ſieur de
Caſtille lors Receueur general du Clergé, auoit donné des
reſcriptions pour trois cens quinze mil liures: & qu’il les
ſupplioit de pouruoir à̀ la ſeureté de ſa perſonne & de ſes
auances, à cauſe des contraintes par corps que le Preuoſt
des Marchands demandoit contre luy au Parlement.
Sur toutes leſquelles affaires Monſeigneur de Rheims
a dit, qu’il falloit pouruoir au rembourſement des Offi¬
ciers du Controolle, & que cette affaire eſtoit pour cou¬
ſter beaucoup au Clergé, s’il n’y eſtoit pourueu: Que
l’on auoit veu autresfois de pareilles affaires que l’on auoit
negligees, qui luy auoient cauſé́ de grandes deſpenſes.
Qu’à l’égard du retranchement que le ſieur de Maneui¬
lette demandoit qu’on luy ordonnaſt de faire, à cauſe des
non-valeurs de Champagne, de Picardie, de Bourdeaux,
& de Prouence, il a dit que l’on deuoit auoir cette apreſ¬
diſnee vne conference chez Monſieur Daligre, & que
l’on en parleroit là.
La Compagnie s’eſt entretenuë en ſuitte ſur ce qui eſt
des Officiers du Controolle; & a eſté repreſenté, que le
ſieur de Sainte Marthe s’eſtant oppoſeé à̀ leur rembourſe¬
ment, il falloit auparauant que d’y pouruoir, qu’ils fiſſent
vuider ladite oppoſition.
Nn ij