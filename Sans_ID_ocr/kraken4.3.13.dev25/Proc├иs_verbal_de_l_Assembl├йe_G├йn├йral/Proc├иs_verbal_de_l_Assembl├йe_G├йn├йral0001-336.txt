du Clergé de France. 9.SEPTEMBRE. 33I
peſcher de confeſſer durant la quinzaine de Paſques, &
qu’il s’agiſſoit de ce qu’ils vouloient confeſſer ſans appro¬
bation: qu’il y auoit encore d’autres defauts dans ledit
Bref. Qu’ils auoient ſceu que les Ieſuites s’eſtoient addreſ¬
ſez à luy pour l’execution d’iceluy, & qu’il l’auoit acce¬
pté, & donneé́ ſon ordonnance en ſuitte, pour faire ap¬
peller pardeuant luy le Promoteur de Sens. Que l’Aſſem¬
blee auoit eu communication dudit Bref, & de ſon or¬
donnance; & qu’apres l’auoir informé des ſentimens de
l’Aſſemblee ſur ce ſujet, il le prioit de luy vouloir auſſi de¬
’, e neurt de Senlis a eſmoigne qu’il auoit receu
auecreſpect la lettre qu’il auoit plû à la Compagnie de luy
eſcrire, par laquelle elle luy teſmoignoit qu’elle deſiroit
eſtre informee par ſa bouche dudit Bref du Pape qui luy
eſtoit addreſſ́, luy faiſant auſſi connoiſtre que l’Aſſem¬
blee y prenoit intereſt: qu’il y auoit obey auſſi-toſt qu’il
auoit puû; & qu’il venoit pour ſatisfaire à ſes ordres, & la
remercier de l’honneur qu’elle luy auoit fait; & a dit en
ſuitte qu’il auoit appris par le reſcrit du Pape, qu’il y auoit
procés entre le Promoteur de Sens & les Ieſuites, ſur le¬
quel l’Official de Sens auoit donné pluſieurs jugemens
 dont il y auoit appel; lequel les Ieſuites auoient releué à
à Rome, & ſur lequel ils auoient obtenu vn Bref addreſ¬
ſant à luy; en conſequence duquel ils luy auoient deman¬
dé permiſſion de faire aſſigner le Promoteur de Monſei¬
gneur l’Archeueſque de Sens: qu’il la leur auoit accordee:
qu’il n’auoit point fait difficulté d’accepter ce Bref, qui
eſtoit vn Mandement du Saint Siege pour des perſonnes
& pour des affaires Eccleſiaſtiques, deſquels il croyoit
pouuoir eſtre nommé Iuge: qu’au reſte il n’auoir apporté
aucune precipitation en ce qu’il auoit ordonné juſques à̀
cette heure: que pour ce qui eſtoit des intereſts de la
eo es pne dlere uoi dedle de ſceuoir ſoninrenon 
Monſeigneur de Rheims a repris la parole, & luy a dit;
Tt ij