
226 Procez Verhbal de lAſſemb lée Generale
pour les choſes en dépendantes, ſouſmis ſeulement à la
juriſdiction du Conſeil. Et à l’eſgard des non-valeurs des
Dioceſes ſpoliez; il a eſté ordonné, conformément aux
contracts faits entre le Roy & le Clergé. Qu’il ſera obtenu
par les Agens generaux dudit Clergé vn arreſt de deſ¬
charge au Conſeil en faueur des Beneficiers & des Dio¬
ceſes ſpoliez, ſur les informations qui auroient eſté faites
deſdites ſpoliations par les officiers du Roy, & ſur l’auis
des Treſoriers de France rendu ſur icelles. Et en en cas.
que le Conſeil refuſe d’accorder ledit arreſt; que leſdits
ſieurs Agens y feront leur proteſtation de faire faire le
retranchement de la ſomme dont il aura eſteé demandé
arreſt de deſcharge: laquelle proteſtation ils feront ſigni¬
fier audit ſieur de Maneuilette commis à̀ la recepte gene¬
rale, qui ſera tenu apres de faire ledit retranchement. Et
au cas que ledit Conſeil ou autre le vouluſt contraindre
à la continuation du payement du total & ſans retran¬
chement des ſemaines à l’Hoſtel de Ville; l’aſſemblee luy
enjoint de transferer le bureau de la recepte generale hors
du reſſort du Parlement de Paris, au lieu qui luy ſera indi¬
qué par leſdits ſieurs Agens: Et ledit ſieur de Maneuilette
manquant aà le faire, apres la ſommation que luy en auront
faite leſdits ſieurs; que les ſommes qu’il payera au preju¬
dice de ce, ne luy ſeront point alloüees en ſes comptes, &
luy tourneront à̀ pure perte du jour de ladite ſommation.
Quant au changement qu’il a fait en la Generalité de
Bourdeaux pour le port de l’argent des Dioceſes, ailleurs
qu’à Bourdeaux; l’aſſemblee le jugeant vtile pour faciliter
le recouurement des deniers de ladite Generalité́, elle luy
permet de continuer ainſi tant que les troubles dureront
en ladite prouince.