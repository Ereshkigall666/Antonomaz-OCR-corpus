168 Procez Verbal de lAſſemblée Generale
dits Seigneurs les Prelats & des ſieurs du ſecond ordre
eſtoient en conference pour des affaires de l’aſſemblee;
l’on a remis encor à prendre reſolution ſur la deſcharge de
Monſeigneur le Cardinal Mazarin, qui auoit eſté remiſe
la ſeance precedente; & l’on a continué de voir les autres
chapitres de deſpenſe.
DV MARDT DIX-NEVFIESME IVILLET,
aà huit heures du matin, Monſeigneur l’Archeueſque
de Rheims preſidant.
  Os re  vn d’Agen a dit, Que luy, Monſei¬
 l gneur de Bayeux, & les ſieurs Abbez de Vic & de
Vilas, auoient fait ſcauoir a Meſieurs les Commiſaires
du Roy la de liberation de la compagnie ſur leur propoſi¬
tion. Que meſdits ſieurs les Commiſſaires leur auoient
reparty qu’ils eſtoient fort ſurpris de ce que les ayans veu
au commencement dans vne ſi prompte reſolution d’o¬
beï̈r au Roy, & de ſe rendre aà Xaintes au vingtieſme du
mois prochain, il ſembloit par la reſponſe qu’ils leur fai¬
ſoient, que leur zele fuſt beaucoup diminueé, & que lors
que l’on ſe preſſoit dauantage de leur donner contente¬
ment ſur les choſes qu’ils auoient deſirees, ils faiſoient pa¬
roiſtre auoir enuie de retarder l’execution de leur pre¬
miere reſolution.
Qu’ils auoient reparty à meſdits ſieurs les Commiſſai¬
res, Que la compagnie eſtoit touſiours dans le meſme
ſentiment où ils l’auoient veuë: mais que ce qu’on deſiroit
d’elle eſtoit impoſſible. Que l’on luy auoit fait entendre
que le Roy ne vouloit point precipiter leur départ. Qu’il
trouuoit bon qu’ils acheuaſſent les affaires qui ne ſe pou¬
uoient faire hors de Paris; & qu’ils fiſſent le departement
de la ſomme de deux cens mil liures, pour l’impoſition de
laquelle on leur auoit promis de lettres patentes qui ne
leur auoient point encore eſté déliurees, non plus que
les autres choſes qu’on leur auoit fait eſperer. Qu’ils ne
pouuoient