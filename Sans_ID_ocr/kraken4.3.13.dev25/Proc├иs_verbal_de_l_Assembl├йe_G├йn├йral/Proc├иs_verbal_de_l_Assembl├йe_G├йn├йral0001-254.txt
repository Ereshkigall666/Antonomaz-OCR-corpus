du Clergé de France. 8. AOVST. 249
& a eſté ordonné en ſuitte aux ſieurs Agents de les en¬
uoyer dans les prouinces le pluſtoſt que faire ſe pourra.
Ce fait, Meſſeigneurs les Prelats ſont ſortis deux à deux
en rochet & camail violet, & les ſieurs du ſecond Ordre
auec leurs bonnets quarrez, & ſont tous allez ainſi dans
l’Egliſe des Auguſtins aſſiſter au Te Deums, dont la cere¬
monie a eſté faite par mondit Seigneur l’Archeueſque de
Rheims. Voicy la Lettre qui a eſté enuoyee dans les pro¬
uinces, auec le formulaire de l’approbation pour confeſſer
& preſcher.
AONSIEVR,
 Les Aſſemblees du Clergé quiont precedé la noſtre,
yant employeé leurs ſoins principaux à chercher les moyens de
redonner à la diſcipline de l’Egliſe cette ancienne pureté  cette
premiere vigueur, qui rendoit ces Miniſtres ſi redoutables aux
puiſſances qui la vouloint attaquer, & ſi venerables aux gens
de bien, nous auons crù ne pouuoir rien faire de plus vtile àl
Religion, ny de plus digne de noſtre miniſtere, que de maintenir
ces excellens Reglemens, qu’elles ont ſi ſaintement & ſi judi¬
cieuſement eſtablis, & nous oppoſer fortement aux entrepriſes
qu’on pourroit faire pour les affoiblir ou les deſtruire. Et com¬
me nous eſtions ſerieuſement appliquez, à ces penſees, Monſieur
l’Archeueſque de Sens nous a fait connoiſtre vne contrauention
des Ieſuites ſur vn des principaux points deſdits Reglemens,
de laquelle certes nous n’auons pu ouir parler ſans vne tres¬
grande amertume de cœur, & que vous n’apprendrez, point
außi, ſans doute, ſans entrer dans vne ſainte indignation.
L’Egliſe, la Mere commune de tous les fidelles, ne les peut voir
dans la diuiſion ſans verſer des larmes, dautant que portant
touſiours les Chreſtiens dans ſes entrailles, & par quelque rap¬
port à Dieu dont elle est l’Efpouſe ſacree, les engendrant conti¬
nueldement en foraanten eux IESvs-C’HRIS, aux temes
de lApoſtre, par la diſtribution de ſes Sacremens & de ſes in¬
ſtructions, comme le Pere Eternel ſon Fils par ſa parole, elle
ne peut qu’elle ne ſouffre beaucoup quand ils ſonteſmeus les vns