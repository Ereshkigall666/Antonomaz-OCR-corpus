 da Clergé de France.2. IANVIER. 1I1
Meſſeigneurs de Vabres & de Cominges, & les ſieurs
Abbé de Chanvalon & Official de Chalon, d’en prendre
la peine.
Monſeigneur de Cominges a dit, Qu’on auoit voulu
pouruoir à retirer pluſieurs Preſtres vagabonds, de diffe¬
rents Dioceſes, qui eſtoient dans Paris, & qui menoient
vne vie qui donnoit occaſion de ſcandale. Qu’à cét effet
Monſieur Vincent en auoit retiré pluſieurs chez luy: &
que meſme beaucoup de perſonnes de pieté auoient con¬
tribué à cette deſpenſe, comme à vne œuure pleine de
charité. Que Meſſieurs les Curez de Saint Germain de
l’Auxerrois & de Saint Nicolas du Chardonneret, qui
eſtoient perſonnes d’vne tres-haute probité, en prenoient
le ſoin; & qu’ils ſupplioient la Compagnie de vouloir
faire part de ſes charitez pour vne œuure ſi ſainte & ſi
neceſſaire pour l’honneur de l’Egliſe. L’Aſſemblee, apres
auoir deliberé ſur la propoſition de Monſeigneur de Co¬
minges, a ordonné, Qu’il ſeroit déliuré quinze cens liures
entre les mains de l’vn deſdits ſieurs Curez, pour eſtre
employez aà̀ la nourriture & entretenement deſdits Pre¬
ſtres.
Monſeigneur de Saint Paul a dit, Qu’il auoit pleu à la
Compagnie faire la grace aà̀ Monſeigneur l’Eueſque de
Chio, de luy accorder mil liures pour l’ayder à s’en re¬
tourner dans ſon Dioceſe. Qu’il trouuoit vne occaſion
fauorable pour cela; & qu’il la prioit de les luy faire don¬
ner. L’Aſſemblee a ordonné au ſieur de Maneuilette de
payer leſdits mil liures audit Seigneur Eueſque.
DV MERCREDT QVATRIESME ANVIER,
 a huit heures du matin, Monſeigneur l’Archeueſque
dAmbrun preſidant.

E procés verbal a eſté leu & ſigné.
 Monſeigneur de Vabres a preſenté vne lettre de
Monſeigneur l’Archeueſque de Roüen à l’Aſſemblee,
HHhh ij