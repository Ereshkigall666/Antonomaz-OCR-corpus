49o Procez Verbal de l’Aſſemblée Generale
 ſieur de Cambolas, Chanoine de Saint Sernin de Thou¬
louſe, deſiroit preſenter à l’Aſſemblee quelques liures
qu’il auoit faits ſur la maniere de preſcher, & a demandé
qu’il luy pleuſt de l’oüir. Ledit ſieur de Cambolas eſtant
entreé a dit, Qu’ayant fait deſſein de dreſſer vne maniere
de preſcher Apoſtolique, il en auoit communiqú à Mon¬
ſeigneur de Thoulouſe & aà Meſſeigneurs de Saint Ponts
& de Cominges, qui auoient approuueé ſon deſſein; ce
qui luy auoit donné́ ſujet d’y trauailler: Et que leur ayant
fait voir ce qu’il auoit fait ſur ce ſujet, ils l’auoient jugé
digne d’eſtre imprimé. Qu’il auoit addreſſé ſon Liure à
Meſſeigneurs les Prelats comme depoſitaires & ordon¬
nateurs de la parole de Dieu. Qu’il eſperoit que cette
Aſſemblee agréant ſon ouurage pouruoiroit à l’execution
des choſes qu’il propoſe dans ſon Liure pour preſcher
apoſtoliquement; & qu’il ne doutoit point que par le zele
qu’ils ont de faire valoir la parole de Dieu dans les cœurs
des peuples, ils n’embraſſent les moyens conuenables qui
leur ſeront propoſez. Que ſon deſſein eſtoit de faire pour
les villes ceque l’on a eſtably & ce qui ſe pratique dans les
villages; & qu’il eſperoit qu’ils fauoriſeroient de tout
leur pouuoir cet eſtabliſſement. Qu’il auoit encore fait
quelques Notes ſur les Epiſtres de Saint Paul, & vn ou¬
urage qu’il auoit communiqué à Meſſeigneurs de Saint
Ponts & d’Agen, qui eſtoit le modele de la vie Chreſtien¬
ne, auec vn traitté des choſes qui empeſchoient de viure
Chreſtiennement: Et a preſenté en ſuitte vne lettre de
recommandation de Monſeigneur de Thoulouſe, qu’il a
miſe entre les mains de Monſeigneur le Preſident, lequel
 luy a dit, Que l’Aſſemblee loüoit ſa charité, qu’elle con¬
noiſſoit ſon zele pour la Religion. Qu’ayant tant d’appro¬
Eeie eie
bateurs de ſes Liures, ils ne pouuoient eſtre que tres-bons;
& que s’il pouuoit donner les voyes qu’il diſoit de pre¬¬
à chacun de l’Aſſemblee en particulier: apres quoy il s’eſt
retiré.