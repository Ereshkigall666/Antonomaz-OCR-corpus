6o2 Procez Verbal de l’Aſſemblée Generale
jugement de Meſſeigneurs les Eueſques, & qu’il auoit
charge de faire cette auance de ſa part: en conſequence
de laquelle ledit ſieur Abbé de la Coſte auoit nommeé pour
arbitres Meſſeigneurs les Archeueſques de Narbonne &
d’Arles; & luy qui parle Meſſeigneurs les Coadjuteur de
Paris & Eueſque de Riez auſquels l’Aſſemblee auoit don¬
né pouuoir de prendre tous les ex pediens neceſſaires
pour terminer leurs differens & toutes leurs pretentions:
Qu’en ſuitte de cela, ayans reſpectiuement eſcrit & pro¬
duit de part & d’autre tout ce qu’ils auoient deſiré, meſ¬
dits Seigneurs les arbitres auoient jugé́ difinitiuement
quelques articles ſur leurs productions: mais que pour ar¬
reſter la ſuite de leurs jugemens & en empeſcher l’execu¬
tion, ledit ſieur de Vennes vn an apres s’eſtoit aduiſé de
reuoquer le pouuoir qu’il auoit donné auſdits Seigneurs
arbitres, ſous pretexte(diſoit-il) qu’il n’eſtoit pas en ſon
pouuoir de mettre les droits de ſa charge en compromis,
qui regardoient purement l’authorité́ du Roy, ny meſmes
les remettre au jugement des Prelats. Que cette reuoca¬
tion de pouuoir eſtoit vne pure illuſion, parce qu’aupara¬
ant que de le donner, il ſcauoit bien qu’il n’y auoit point
d’autres differens à̀ juger que ceux qu’auoient produits
ſes vſurpations & les entrepriſes de ſes Officiers, jointes
aux attributions injuſtes du Preſidial, dont il s’eſtoit ren¬
du le chef & le protecteur. Que cette retractationne pou¬
uant eſtre qu’au meſpris d’vne Compagnie ſi celebre, &
auec quelque mauuais deſſein contre luy, cela auoit don¬
né ſujet à ladite Aſſemblee ſur le point de ſa ſeparation,
pour teſmoigner le deſplaiſir qu’elle auoit de ne le pou¬
uoir ſecourir, & pour empeſcher les ruineuſes conſe¬
quences que traiſnoit auec ſoy le procedé dudit ſieur de
Vennes, de prier Monſeigneur le Coadjuteur de Paris,
Meſſeigneurs les Eueſques & les autres ſieurs deputez
qui iroient à Fontaine-bleau, faire le remerciement pour
la tenuë de l’Aſſemblee; de faire inſtance pour luy à la
Reyne & à Monſeigneur le Cardinal Mazarin ſur cette