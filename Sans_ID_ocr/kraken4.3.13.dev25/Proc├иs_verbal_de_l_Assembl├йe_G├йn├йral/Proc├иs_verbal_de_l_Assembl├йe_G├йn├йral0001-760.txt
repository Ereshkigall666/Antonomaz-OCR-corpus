du Clergé de’France. 2. FEVRIER. 755
 
entrent dans les Conſeils du Roy: & qu’il prioit l’Aſſem.
blee de vouloir nommer quelqu’vn pour en prendre la
peine. La Compagnie, qui a touſiours donń ſon aſſi¬
ſtance à Monſeigneur deValence, a bien voulu s’employer
auſſi pour luy faire auoir le contentement qu’il eſpere.
C’eſt pourquoy Monſeigneur le Preſident a prié Meſſei¬
gneurs d’Agen & d’Orleans, auec les ſieurs Abb́ de Vil¬
lars & Doyen de Poitiers, de prendre la peine de voir
Meſſieurs les Miniſtres qui entrent dans le Conſeil d’en¬
haut. Et Monſeigneur de Saint Malo, de faire cet office
pour luy vers Monſieur le Garde des Seaux.
DV LVNDT VINGT-SEPTIEME FEVRIER,
à huit heures du matin, Monſeigneur l’Archeueſque
d’Ambrun preſidant.
T
E procé́s verbal a eſté leu & ſigné.
 Le ſieur Abbé de Marmieſſe a dit, Qu’il auoit veu
Monſieur le Garde des Seaux, pour le prier de faire rap¬
porter au Conſeil l’inſtance de la Regale: mais qu’il luy
auoit dit, que cette affaire ne preſſoit pas: Et qu’il luy
auoit reparty laà deſſus, que le jugement de cette inſtan¬
ce eſtoit vne des conditions ſous leſquelles la Compagnie
auoit conſenty de donner au Roy: & que l’Aſſemblee
eſtoit ſur le point de finirſes affaires. Qu’il le prioit de luy
vouloir donner ce contentement. Que Monſieur le arde
des Seaux luy auoit dit, qu’il en parleroit à Monſieur
Boucherat. Ledit ſieur Abbé de Marmieſſe a encore rap¬
porté, Que les Declarations ſur le Controolle, & les
 duplicata du calſer de l’annee 1635. eſtoient ſeellez: mais
qu’il ne les auoit pû retirer, à cauſe qu’ils auoient eſté
ſeellez en plain ſeau, & qu’on ne les luy vouloit point
deliurer ſans en payer les droits qui montoient à prés de
trois mil liures. Qu’il prioit la Compagnie de luy dire
ce qu’elle deſiroit qu’il fiſt. Surquoy l’Aſſemblee luy a
ordonné de reuoir Monſieur le Garde des Sceaux, & de
CCccc ij