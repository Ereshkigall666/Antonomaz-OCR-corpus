n16 Procez Verbal de lAſſemblée Generale
 La Reyne dit à la compagnie, que Monſieur le Garde
des Sceaux luy feroit ſcauoir la volonté́ du Roy, & à l’in¬
ſtant mondit ſieur le Garde des Sceaux prenant la parole,
a dit; Qu’il auoit appris qu’il s’eſtoit tenu cy-deuant quel¬
ques conferences ſur ce ſujet; qu’ils n’auoient qu’à don¬
ner vn memoire de leurs plaintes, & qu’on leur expedie¬
roit les arreſts qui leur auoient eſté́ lors promis. Que
Monſieur d’Eſpernon deuoit trouuer le Roy à Blois, &
que la on trauailleroit auec luy à donner contentement
au Clergé́ ſur tout le reſte de leurs plaintes.
Apres quoy Monſeigneur d’Ambrun a fait compli¬
ment au Roy & aà la Reyne ſur le ſujet de leur depart de
Paris pour Bourdeaux; & Meſſeigneurs s’eſtans retirez,
tous les deputez ont ſalüé leurs Majeſtez l’vn apres l’au¬
tre, & ont eſté reconduits par meſdits ſieurs du Pleſſis, de
Rhodes, & de Sainctot, juſques à la ſalle où ils les auoient
eſté receuoir.
DV LVNDT QVATRIESME VILLET,
 huit heures du matin, Monſeigneur l’Archeueſque
de Rheims preſidant.
 E procés verbal ayant eſté leu & ſigné, mondit Sei¬
Agneur le Preſident a remercié Monſeigneur l’Arche¬
ueſque d’Ambrun de la peine qu’il auoit voulu prendre
de porter les plaintes au Roy en vne cauſe qui eſtoit com¬
mune à tous les Eueſques de France. Que l’on auoit re¬
marqué que la pieté de la Reyne auoit eſté puiſſamment
eſchauffee par la force de ſon diſcours, & qu’il ne falloit
point douter qu’il n’euſt fait vne impreſſion tres-grande
ſur ſon eſprit. Qu’ayant reüſſi comme il auoit fait en vne
occaſion de cette importance, il en falloit eſperer vn ſuc¬
cés tres-auantageux au Clergé, pour lequel il luy ſeroit
infiniment redeuable. Que la compagnie eſtimoit ſifort
ſon action qu’elle n’en perdroit jamais la memoire, & luy
teſmoigneroit en toutes occaſions le reſſentimernt qui luy
en demeuroit.