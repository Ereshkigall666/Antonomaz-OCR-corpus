du Clergé de France. 8. IVIN. 1o1
fonctions, leur oſtant tout moyen de les aſſiſter & de les
inſtruire. Que n’ayans point de romedes pour tant de
maux, ils s’eſtoient reſolus de venir à̀ Paris faire part de
leur douleur à Meſſeigneurs leurs confreres qui eſtoient
aà la Cour, pour les aſſiſter à en porter leurs plaintes au
Roy & à̀ la Reyne. Que Mefſeigneurs les Prelats qui
eſtoient à la ſuitte de la Cour s’eſtoient deſia cy-deuant
aſſemblez pour eux, leſquels apres auoir entendu toutes
leurs plaintes, auoient reſolu d’en faire de tres-fortes re¬
monſtrances à la Reyne, & d’y aller tous en corps auec
le rochet & le camail. Qu’à la verité́ ces remonſtrances
auoient eſteé retardees, ſur la propoſition qui auoit eſté
faite par Monſeigneur le Cardinal Mazarin, de ſatisfaire
Meſſeigneurs les Prelats ſur toutes les choſes dont ils ſe
plaignoient. Qu’alors il leur auoit promis toutes les expe¬
ditions qui dépendoient du Roy pour les reſtablir dans
la fonction de leurs charges, & pour leur faire rendre par
les peuples l’honneur qui leur eſt deu dans leurs dioceſes:
& aà l’égard de la conduitte de Monſieur d’Eſpernon en¬
uers eux, il auoit eſté́ reſolu de luy enuoyer vn Gentil¬
homme pour accommoder tous leurs differends. Que
la ſortie inopiné́e du Roy hors de Paris auoit empeſché
l’execution de toutes ces choſes, leſquelles eſtoient de¬
meurees imparfaites par le malheur des troubles de cette
ville, durant leſquels Meſſeigneurs les Prelats de Guyenne
auoient trouué plus aà propos de remettre à̀ faire leurs
plaintos à̀ cette aſſemblee. Que ſur le rapport qui leur en
auoit eſté́ fait, la compagnie auoit reſolu d’aller tous en
corps en rochet & camail violet, & les ſieurs du ſecond
ordre auecle bonnet quarré, faire leurs remonſtrances au
Roy & aà̀ la Reyne ſur les perſecutions qui leur eſtoient
faites, & de les priet tous de ſe vouloir joindre à̀ eux en
meſme habit, & que c’eſtoit le ſujet pour lequel la com¬
pagnie les auoit priez de venir en cette aſſemblée. Mon¬
ſeigneur de Tours a pris la parole, & a fort approuueé la
reſolution de l’aſſemblée, à laquelle il a dit qu’ils n’auoient
 N ij