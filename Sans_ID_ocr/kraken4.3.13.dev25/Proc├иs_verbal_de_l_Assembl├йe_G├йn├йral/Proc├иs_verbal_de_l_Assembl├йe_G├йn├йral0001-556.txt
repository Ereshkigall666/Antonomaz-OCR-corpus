
du Clegé de France. A. DECEMBRE. 551
demeurera d’autant augmentee, & celle du Dioceſe de
Xaintes d’autant diminuee, le tout ſur le pied de l’an¬
cienne decime; deſquelles diſtractions ſera fait procés
verbal par le ſieur Thoreau Doyen de Poitiers que l’Aſ¬
ſemblee a commis pour cet effet, & pour reigler auſſi le
dédommagement des Officiers des decimes de Xaintes aà̀
cauſe de ladite diſtragction, dont le procés verbal ſera rap¬
porté en la prochaineAſſermblee pour y eſtre authoriſé́.
Apres quoy Monſeigneur d’Ambrun a pris le bureau,
& a dit, Que dans l’eſtat qui auoit eſté dreſſeé des frais
communs de l’aſſemblee il y auoit des articles qui auoient
receu quelque difficulté, & que Meſſeigneurs les Com¬
miſſaires des frais communs auoient remis à l’Aſſemblee
d’y prendre reſolution. Que le premier regardoit la taxe
de Monſeigneur de Siſteron, lequel à cauſe de ſon indi¬
ſpoſition eſtoit retourné en ſon Dioceſe; & parce que lors
de ſon depart l’Aſſemblee ne luy auoit accordé ſes taxes
que juſques à la fin du mois d’Octobre; Meſſeigneurs les
Commiſſaires auoient remis à la Compagnie d’ordonner
ſi elles luy ſeroient comptees pour le mois de Nouembre
comme aux autres Deputez. Surquoy le ſieur Abb́ de
Cormis a dit, qu’on luy auoit mandé depuis peu que mon¬
dit Seigneur de Siſteron n’auoit encore pû reprendre ſa
premiere ſanté depuis ſon retour en ſon Dioceſe, & qu’il
prioit la Compagnie de conſiderer qu’il ne s’eſtoit abſen¬
té qu’à cauſe de ſon indiſpoſition; & puis que la cauſe de
ſon abſence eſtoit ſi juſte, de luy accorder auſſi entiere¬
ment ſes taxes. L’Aſſemblee d’vn commun conſentement
a ordonné, que mondit Seigneur de Siſteron ſeroit payé
de ſes taxes juſques à la fin du mois de Nouembre, comme
le ſeroient les autres Deputez.
Que la ſeconde difficulté eſtoit pour la taxe de le Noir
Commis du ſieur de Maneuilette, laquelle auoit eſté cou¬¬
chee dans l’eſtat à raiſon de cinqeſcus par jour: qu’ils
auoient veu par les comptes precedens qu’elle auoit eſté
ainſi accordee au premier Commis du Receueur general;