du Clergé de France. 9.AOVST. 259
preſenté ſa Requeſte au Conſeil contre les entrepriſes deſ¬
dits Curez de ſon Dioceſe, leſdits ſieurs Agents y inter¬
uiendront pour ſe joindre en la cauſe.
Le ſieur Promoteur a repreſenté, que le ſieur Codurcq
Miniſtre conuerty, auoit fait vne verſion Paraphraſee
ſur les liures de Iob, qu’il eſtoit preſt de mettre ſous la preſ¬
ſe; mais que n’ayant pas moyen de fournir aux frais de la¬
dite impreſſion, il ſupplioit la Compagnie de la vouloir
faire, & de luy faire auſſi aduancer vne demie annee de ſa
penſion pour ſa ſubſiſtance. Comme l’on a rendu de
grands teſmoignages de la ſuffiſance dudit Codurcq, &
de l’excellence de ſon liure, la Compagnie a remis à pren¬
dre reſolution ſur ſes demandes, apres le rapport que
quelques-vns de Meſſeigneurs les Prelats ont promis d’en
faire.
DVDIT IOVR DE RELEVEFE,
Monſeigneur l’Archeueſque de Rheims preſidant.
 A lecture de la deſpenſe du compte de l’annee 1646.
a eſté acheuee, & ſur le chapitre des repriſes des de¬
cimes deuës par les Generalitez de Champagne, Picardie,
& autres, à cauſe des non-valeurs & des ſpoliations des
Dioceſes deſdites Generalitez, la Compagnie a remis aà̀ y
deliberer, apres que les pieces juſtificatiues deſdites non¬
valeurs auront eſté veuës & examinees, & que le fonds
reſerueé entre les mains du ſieur de Maneuilette, pour rem¬
placement deſdites non-valeurs aura eſté́ liquidé.
Et ſur l’article des mil liures couchez en deſpenſe pout
les peines & vacations du premier Commis du ſieur de
Maneuilette, Monſelgneur de Saint Paul ayant dit, qu’il
auoit en main vne requeſte du ſieur Coignet, qui preten¬
doit ladite partie luy deuoir eſtre accordee, la Compa¬
gnie a remis à en deliberer apres le rapport de ladite re¬
queſte.
Rl ij