du Clergé de France. ,. IANVIER. 691
Le ſieur Abbé de Marmieſſe a fait rapport de la reſpon¬
ſe preciſe queMonſeigneur le Cardinal Mazarin luy auoit
faite ſur tous les points de la Remonſtrance faite à la Rey¬
ne de la part de l’Aſſemblee par Monſeigneur d’Ambrun,
& a dit, Que ſon Eminence luy auoit dit, qu’il y auoit
cinq points principaux en la Remonſtrance; Que le pre¬
mier regardoit les affaires de la Religion en general, ſur
lequel il luy auoit dit, qu’il pouuoit aſſeurer la Compa¬
gnie que la pieté de la Reyne eſtoit ſi grande pour l’auan¬
cement de la Religion, qu’elle auoit des intentions tres¬
fauorables pour la ſouſtenir & pour l’augmenter. Que le
ſecond point eſtoit l’affaire de Monſeigneur de Niſmes,
& qu’elle s’acheueroit au contentement de l’Aſſemblee.
Que pour le Concile de Roü̈en qui eſtoit le troiſieſme
point de la Remonſtrance, on auoit deſia eu des confe¬
rences auec Monſeigneur d’Ambrun & le ſieur Abbé de
Chanvalon pour trouuer moyen d’y pouruoir; & qu’elle
ſe termineroit au deſir de la Compagnie & au delaà de ſes
eſperances. Que pour l’affaire de Monſeigneur de Mire¬
poix, qui eſtoit le quatrieſme point, on auoit donné des
Commiſſaires pour en connoiſtre & la juger. Que là deſ¬
ſus il luy auoit dit la reſolution que la Compagnie auoit
priſe le jour precedent, & qu’elle auoit nommé Monſei¬
gneur d’Auxerre & Monſeigneur de Cominges pour ar¬
bitres en cette affaire, & qu’ils eſtoient chargez de prier
ſon Eminence d’eſtre le ſur-arbitre. Qu’il luy auoit dit,
qu’il prioit la Compagnie de l’en excuſer. Que Monſieur
Seruient en eſtoit tres-inſtruit, & qu’il eſtoit meſmes des
amis de Monſeigneur de Mirepoix. Que pour la liberté
de Monſeigneur le Prince de Conty qui eſtoit le dernier
point, il croyoit que la Reyne s’eſtoit aſſez expliquee de
ſon intention. Que neantmoins ſa Majeſté l’auoit chargé́
de luy dire qu’elle auoit reſolu d’y pouruoir. Que deſia
vne partie des amis de Monſieur le Prince eſtoient venus
àà la Cour, & qu’on attendoit au premier jour Monſieur
de Boü̈illon. Qu’on auoit enuoyé́ au Haure pour leur don¬
SSſſ ij