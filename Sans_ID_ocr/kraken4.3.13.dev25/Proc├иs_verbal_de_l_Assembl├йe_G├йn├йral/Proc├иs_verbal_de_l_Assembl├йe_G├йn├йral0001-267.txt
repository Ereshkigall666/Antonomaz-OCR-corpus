6 Prorez Verbal de l’Aſſemblee Generale
legers de la garde, pour loger en l’Abbaye Noſtre-Dame
de l’Aumoſne, ditte le petit Ciſteaux, qui appartient au
ſieur Abbé de Chandenier, & que luy eſtant dans ſon Ab¬
baye, ils y eſtoient venus loger. Que les ayans voulu em¬
peſcher, ils y auoient entré de force; dequoy il auoit fait
faire vn procés verbal. Qu’il vouloit pourſuiure ſon dé¬
dommagement contre les habitans de la parroiſſe de la
Coulombe, & qu’il ſupplioit la Compagnie de luy accor¬
der ſes aſſiſtances.
Ces deux affaires eſtant de meſme nature, l’Aſſemblee
y a pourueu conjointement, & a ordonné de demander à
Monſieur le Garde des Scaaux, vn arreſt de defenſes aux
habitans de la ville de Laon, de deliurer aucun bulletin
pour loger des gens de guerre chez les Eccleſiaſtiques; &
cependant deputer vers Monſeigneur le Duc d’Orleans,
afin d’obtenir vne Lettre pour en faire deſloger ceux qui
y ſont. Que par meſme moyen on fera plainte aà̀ ſoa Al¬
teſſe Royale, des logemens faits en l’Abbaye de Noſtre
Dame de l’Aumoſne, dit le Petit Ciſteaux, appartenant
audit ſieur de Chandenier, luy y eſtant; & a eſté donné
charge aux ſieurs Agents d’interuenir en ſa cauſe, pour
raiſon de ſon deſdommagement, en la Cour des Aydes,
ou ailleurs. Meſſeigneurs de Saint Malo & de Saint Paul,
auec les ſieurs Abbé de Cormis & le Comte, ont eſté nom¬
mez pour voir Monſeigneur le Duc d’Orleans pour tou¬
tes les deux affaires; & ont eſté priez de voir auſſi Mon¬
ſieur le Garde des Sceaux, pour obtenir vn arreſt en faueur
des Eccleſiaſtiques de Laon.
Le ſieur Abbé de Muruiel a rapporté, Qu’il y auoit in¬
ſtance au Conſeil, au rapport de Monſieur du Gué́ Mai¬
ſtre des Requeſtes, entre Monſeigneur de Paſmiers &
ceux de la pretendü Religion reformee, leſquels veulent
ſe reſtablir dans la ville de Paſmiers, & y faire leur exerci¬
ce au prejudice des Declarations du Roy, par leſquelles ils
en ont eſté exclus; & qu’il ſupplioit la Compagnie de vou¬
loir faire recommander cette affaire.