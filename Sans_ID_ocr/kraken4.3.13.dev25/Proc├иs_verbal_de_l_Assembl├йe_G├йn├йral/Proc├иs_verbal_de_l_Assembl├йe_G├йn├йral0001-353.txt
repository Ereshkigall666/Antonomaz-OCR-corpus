38 Procez Verbal de l’Aſſemblée Generale
l’auoient ainſienleueé, l’ayant fait porter parmy eux eſleué
pardeſſus les autres auſortir de ſon logis, auec fierté & or¬
gueil. Que ces gens-là auoient mal-traitté ſes domeſtiques,
dont il y en auoit quatre ou cinq griefuement bleſſez,
tant de coups de marteaux que d’eſpees & de piſtolets:
qu’apres qu’ils furent ſortis de ſon logis, il auoit fait infor¬
mer de tout ce qui s’eſtoit paſſé par les officiers du Preſi¬
dial; mais qu’aucun n’auoit voulu mettre à execution les
jugemens qu’ils auoient donnez ſur les informations:
Qu’en ſuitte de toutes ces violences, Monſeigneur de Niſ¬
mes ne trouuant point de ſeureteé pour ſa perſonne, ny
pour ſes Eccleſiaſtiques, auoit fait vne ordonnance par
l’aduis de ſon Chapitre, par laquelle il auoit fait ceſſer le
ſeruice dans l’Egliſe Cathedrale, s’eſtant retiré auec ſon
Chapitre aà Beaucaire, où il auoit- transferé́ le ſeruice de
ſon Egliſe, par la permiſſion de Monſeigneur l’Archeueſ¬
que d’Arles: Qu’ils les auoient enuoyez pour demander à
la Compagnie ſon aſſiſtance & ſa protection, pour auoir
uaſuie des ouraes qui luy auoientetéſfai
 Monſeigneur de Rheims leur a reparty, Que la Com¬
 pagnie prenoit grande part à la douleur de Monſeigneur
de Niſmes, & que ſon affliction luy eſtoit tres-ſenſible.
Qu’elle aduiſeroit aux voyes qu’il y auoit à prendre pour
luy faire raiſon des violences & des injures qu’il auoit re¬
ceuës: Que pour cet effet elle examineroit les actes qu’ils
auoient baillez au ſieur Promoteur. Apres quoy leſdits
ſieurs Maridad & de Cabiac deputez ſe ſont retirez.
Monſeigneur de Rheims a dit, Que Meſſeigneurs de
Niſmes & d’Vſez luy auoient eſcrit de cette action auec
ſentiment de douleur, & a repreſenté combien il eſtoit
important à̀ l’Aſſemblee de pourſuiure la juſtice d’vne en¬
trepriſe ſi extraordinaire. Tous Meſſeigneurs les Prelats
auſſi, eſtonnez de l’enormité du fait, ſont tombez dans les
 meſmes ſentimens, & ont eſté d’aduis qu’il falloit agir
auec force & courage en vne affaire de cette qualité.
 Ledit ſieur Promoteur a dit, qu’onluy auoit mis entre