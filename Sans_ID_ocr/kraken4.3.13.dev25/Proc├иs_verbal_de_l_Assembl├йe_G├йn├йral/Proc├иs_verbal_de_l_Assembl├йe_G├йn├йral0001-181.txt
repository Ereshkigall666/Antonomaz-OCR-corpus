
176 Procez Verhbal de l’Aſſemb lée Generale
prouinces. Qu’à̀ cauſe de cela ils n’auoient pû conuenir
de l’execution deſdits Reglemens.
Qu’ils auoient auſſi examiné ce qui eſtoit de l’vſage par
ce qui s’eſtoit pratiqué dans les aſſemblees precedentes,
Qu’à la verité ils auoient veu qu’en l’annee 16;6. il s’eſtoit
impoſé vne ſomme de deux cens mil liures pour les frais
de l’aſſemblee. Que d’icelle il s’en eſtoit leueé la ſomme de
quinze mil liures ſur les prouinces par eſgale portion ſans
aucune difference; & que les cent quatre-vingts cinq mil
liures reſtans, s’eſtoient leuez au ſol la liure ſur le pied des
decimes. Que leſdites prouinces d’Ambrun, de Vienne,
d’Arles & d’Aix auoient conſenty à̀ vne impoſition eſgale
entre toutes les prouinces de ladite ſomme de quinze mil
liures, à cauſe de la modicité de la ſomme. Qu’en l’annee
164I. vne partie des frais communs auoit eſté priſe ſur le
fonds donné au Roy, & l’autre ſur des affaires particulie¬
res que l’aſſemblee auoit faites; & qu’en l’annee i646. où̀
la queſtion auoit eſté pleinement agitee, il auoit eſté re¬
ſolu, Que leſdites prouinces porteroient chacune les frais
de leurs deputez, & que le Reglement de l’annee 16s.
ſeroit obſerueé: Neantmoins, que l’on auoit fait vn fonds
pour les frais de l’aſſemblee, en augmentant le don que
l’on faiſoit au Roy qui s’eſtoit pris ſur les officiers des de¬
cimes. Que dans la diuerſiteé́ des ſentimens où̀ ils eſtoient,
il auoit eſté propoſé vn expedient, qui eſtoit de faire pre¬
mierement vn partage eégal entre les prouinces de la ſom¬
me que l’on voudroit impoſer, & que ſur chacune part
deſdites quatre prouinces il fuſt diminué quelque choſe,
ou le tiers ou le quart ou le cinquieſme, ainſi qu’on adui¬
ſeroit, pour eſtre repartagé également entre les autres
prouinces reſtantes. Que leſdites quatre Prouinces ne
s’eſtoient puû encore reſoudre à conſentir à cét expedient,
parce qu’elles demeureroient touſiours beaucoup trop
chargees dans le peu de Benefices qu’elles ont. Que d’ail¬
leurs on l’auoit trouueécontraire aux Reglemens du Cler¬
gé, en ce que ce ſeroit reconnoiſtre que leſdites quatre
 prouinces