 du Clergé de France. 1. IVILLE2 155
Sur ce que l’on a demandeé ſi l’on auoit retiré les pieces
juſtificatiues du compte de l’annee 1645. le ſieur Promo¬
teur a dit, qu’il y trauailla hier toute l’apreſdiſnee, &
qu’il ſe rendit exprés chez Monſieur Lotin, où̀ les ſieurs
d’Agueſſeau & Roy-Saint-Germain creanciers du ſieur
de la Moriniere s’eſtoient trouuez. Qu’il n’y auoit qu’vne
difficulté aà ſurmonter, qui eſtoit, que ledit ſieur Roy¬
Saint-Germain, qui conſent que le ſieur d’Agueſſeau ſe
charge des papiers; pretendoit ne deuoir rien payer des
frais du voyage que ledit ſieur d’Agueſſeau ſeroit obligé
de faire à la ſuitte de Meſſieurs du Clergé allans à Xaintes.
Que ne ſe pouuans accommoder là deſſus, Monſieur
Lotin luy auoit promis de donner vne ordonnance pour
les contraindre aà̀ deliurer leſdits papiers; & qu’il le quitta
auec cette reſolution. Que Monſieur Lotin luy auoit
mandé ce matin, que ledit ſieur Roy-Saint-Germain
l’eſtoit venu voir, qui luy auoit dit, qu’il feroit ce qu’il
ordonneroit là deſſus, & que demain matin ſans faute
on porteroit leſdits papiers ſur le bureau.
Apres le rapport de ces difficultez, dont on ne voyoit
point de fin; il a eſté propoſé de laiſſer le compte de l’an¬
nee 1645. juſques à vne autre fois, & de trauailler à celuy
de l’annee 1646. & des ſuiuantes. Et ſur ce que quelques¬
vns ne l’ont pas trouué à propos, l’on eſt demeuré d’ac¬
cord d’acheuer celuy de l’annee 1645. puis qu’on en deuoit
bien-toſt auoir les papiers.
Le ſieur Promoteur a rapporté, Qu’il y auoit procés
pendant au Parlement de Paris, entre le Clergé́ de Blois
& le ſieur de Refuge Comte de Coëſme, de la pretenduë
Religion reformee, lequel s’eſtoit rendu appellant d’vne
ſentence donnee contre luy au Preſidial de Blois, ſur la
plainte faite par le Subſtitut de Monſieur le Procureur
general, de ce qu’il n’auoit pas voulu ouurir la porte or¬
dinaire de ſon logis au Cureé de la Parroiſſe dans laquelle
il demeure, pour porter le Saint Sacrement à vn ſien do¬
meſtique Catholique, qui eſtoit en extremiteé de maladie,
V ij