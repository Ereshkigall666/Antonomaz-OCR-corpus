du Clergé de France. 2NOVEMBRE. 515
ſeroit impoſſible de le juſtifier, auſſi-bien que ce qu’ils di¬
ſoient que le Clergé eſtoit obligé ſolidairement au paye¬
ment de leurs rentes. Qu’au reſte ils auoient tort de dire,
que de la ſomme de huit cens dix-ſept mil trois cens qua¬
tre-vingts quatorze liures que le Clergé a promis de
payer par le contract de l’annee 1646. deduction faite de
deux cens mil liures que le Roy a pris de ſon authorité du
fonds des rentes, & au prejudice des oppoſitions faites
par le Clergé, qu’il ne leur en eſt payé que ſept cens qua¬
rante mil ſept cens quatre-vingts dix-neuf liures, & que
leſdits ſieurs du Clergé́ diſpoſent du ſurplus; parce qu’ils
ſçauent bien que du ſurplus de ladite ſomme, il y en a qua¬
tre mil cent quatre-vingts quinze liures affectee à l’Ho¬
ſtel de Ville de Thoulouze, trente-ſix mil quatre cens li¬
ures pour les auances, à cauſe des payemens par ſemaine,
& trente-ſix mil liures pour les deſcharges des Cardi¬
naux, qui eſt vne grace qu’ils tiennent du Roy, à laquelle
les ſieurs du Clergé ne contribuënt point. Que l’Aſſem¬
blee ne reſpondoit point preſentement aux engagemens
que ceux de l’Hoſtel de Ville diſoient que le Clergé auoit
fait de ſes domaines par pluſieurs contracts depuis l’an¬
nee i56r. juſques à l’annee 1574 pour la ſeureté du paye¬
ment de leurs rentes, quoy qu’elle ait des reſponſes tres¬
pertinentes à y faire, remettant aà̀ les dire quand il en ſera
beſoin deuant des Iuges non ſuſpects comme elle en a
touſiours demandé au Roy par les contracts faits auec ſa
Majeſté, dans les termes deſquelles elle deſire ſe tenir,
pour teſmoigner la volonté qu’elle a d’y ſatisfaire. Que
cependant elle ſupplie tres-humblement le Roy pour
toutes ces raiſons, de vouloir (obſeruant les contracts faits
auec ſa Majeſté) maintenir la deliberation qu’elle a faite
le neufieſme de ce mois, comme juſte & raiſonnable, de
laquelle elle ne ſe peut départir ſans expoſer le Clergé à
vne ruine vniuerſelle, n’empeſchant point que s’il ſe trou¬
ue quelque fonds où le Clergé n’ait point intereſt, qu’il
ſoit employé pour leſdites non-valeurs.
Ttt ij