884 Procez Verbal de l’Aſſemblée Generale
Monſeigneur de Cominges a prié la Compagnie, qu’il
 luy plûſt d’accorder à Monſeigneur l’Archeueſque
d’Auch l’interuention des ſieurs Agens, en vne inſtance.
qu’il a au Conſeil contre Monſieur le Marquis de Parabe¬
re, qui eſt vn reglement de Iuges entre les Requeſtes de
l’Hoſtel, & les Requeſtes du Parlement de Thoulouze,
où ledit ſieur de Parabere a fait aſſigner ledit Seigneur
Archeueſque d’Auch, pour les droits qu’il pretend qu’il
doit à cauſe de ſon Ancheueſché. La Compagnie a don¬
né charge auſdits ſieurs Agens, d’interuenir au Conſeil en
cette affaire pour Monſeigneur l’Archeueſque d’Auch.
Monſeigneur d’Ambrun a rapporté, Que ſuiuant l’or¬
dre qu’il auoit receu de la Compagnie, il auoit parlé à la
Reyne pour la Coadjutoreric de Roüen en faueur du
ſieur Abbé de Chanvalon. Qu’il luy auoit dit comme
Monſeigneur l’Archeueſque de Roüen en auoit eſcrit à
la Compagnie; & qu’il auoit deſiŕ ſon approbation ſur
le choix qu’il faiſoit de Monſieur ſon neueu. Que l’A¬
ſemblee auoit eu grande joye d’apprendre que Monſei¬
gneur de Roü̈en dans l’infirmité où il eſtoit apres tren¬
te-cinqannees de ſeruices rendus à ſon Egliſe, euſt jetté
les yeux ſur vn ſujet ſi digne & ſi capable de la ſeruir
Qu’il en auoit donné́ des marques aſſez publiques & dans
les Eſcoles & dans les Chaires où ſa Majeſté luy auoit fait
l’honneur de l’entendre. Que la Compagnie auoit jugé
ne pouuoir employer ſes prieres plus vtilement pour l’E¬
gliſe qu’en cette occaſion. Qu’elle ſe rendoit caution de
ſa doctrine & de ſa pieté, & qu’elle eſperoit de la bonté
de la Reyne qu’elle les conſidereroit. Que la Reyne luy
auoit dit que Monſeigneur de Roü̈en luy en auoit eſcrit:
Qu’elle connoiſſoit la perſonne & le merite de Monſieur
l’Abbeé de Chanvalon, & qu’elle y aduiſeroit. La Compa¬
gnie a remercié Monſeigneur d’Ambrun de la peine qu’il
auoit priſe, & l’a prié de continuer les meſmes inſtances
prés de ſa Majeſté apres la ſeparation de l’Aſſemblee.
Le ſieur Abbé de Marmieſſe Agent a rapporté, Que