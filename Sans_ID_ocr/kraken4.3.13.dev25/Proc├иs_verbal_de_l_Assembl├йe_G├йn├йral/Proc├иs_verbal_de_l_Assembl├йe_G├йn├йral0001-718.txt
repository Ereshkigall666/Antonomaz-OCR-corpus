du Clergé de France.FEVRIER. 7I3

de l’Eſtat, leur premiere penſee auoit eſté de nous venir viſiter, ¬
pour nous demander jonction dans leurs intereſts, qu’ils redui¬ 
ſrent à deux principaux: à la liberté de Meßieurs les Princes,
& à pluſieurs infractions faites aux priuileges de la Nobleſſe.
L’Aſſemblee, apres auoir ſatisfait à ce deuoir, nous a ordonné
de renouueller ces inſtances tres-fortes aupreés de voſtre Ma¬
jeſté pour la liberteé de Monſieur le Prince de Conty. Et comme
Meßieurs les autres Princes ſont enueloppeZ dans vne cauſe
commune auec la ſienne; ie veux dire qu’ils ſont protegez, par
vne meſme innocene, & qu’ils atendent les meſfmes effets de
la iuſtice de voſtre Mieſteé; nous ne pouuons refuſer à̀ la voix
de leurs ſouffrances, qui ſe fait entendre au throſne de voſtre
Majeſté, cele de noſtre interceßion pour leur liberté. L’Eglijſe
demande donc tres-humblement la liberté de ces Illuſtres mal¬
heureux, auec la force des prieres que le Saint Esprit ſuggere
à nos cœurs, fondee, ſuiuant le langage de l’Apoſtre, en des ge¬
miſſemens inexplicables. L’Aſſemblee du Clergé nous a außi
chargez de repreſenter tres-humblement à voſtre Maieſteé, que
l’vnion des deux premiers Ordres de voſtre Royaume eſt ſi’an¬
cienne, & qu’elle est cimentee par tant d’offices reciproques,
qu’elle doit eſtre religieuſement entretenuë, pour le ſeruice me¬
me de voflre Maieſté: de ſorte que le Clergé ne iuge pas qu’il
puiſſe ſe ſeparer des intereſts de Meßieurs de la Nobleſſe, ſans
abandonner les ſiens propres, & ſans violer la foy qu’il a pro¬
miſe depuis tant de ſiecles à ce Corps ſignalé par tant de ſang
reſpandu pour la grandeur de cet Eſtat.
 A quoy Monſieur le Garde des Seaux auoit reſpondu,
Que cette Aſſemblee de la Nobleſſe n’eſtoit point legiti¬
me. Que la Reyne la deſauoü̈oit. Que les Grands du
Royaume n’y eſtoient pas: & qu’elle ne trouuoit pas bon
qu’on fiſt aucune jonction auec eux ainſi aſſemblez. Que
pour ce qui eſtoit de la liberté de Meſſieurs les Princes, ſa
Majeſté la deſiroit, pourueu que ceux qui fauoriſoient
leur party miſſent les armes bas: & qu’elle auoit enuoyé
Monſieur le Mareſchal de Grammont pour traitter auec
eux.
XXxx