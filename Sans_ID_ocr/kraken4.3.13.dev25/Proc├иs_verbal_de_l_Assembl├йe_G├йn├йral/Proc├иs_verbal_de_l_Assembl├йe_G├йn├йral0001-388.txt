du Clergé de France.4 OCTOBRE. 383
choſes propoſees par ledit ſieur de Maneuilette; & deli¬
beration priſe par les prouinces, l’Aſſemblee, ſans auoir
eſgard au jugement de ladite Chambre, a condamné le:
ſieur Guenois, Receueur des decimes dudit Dioceſe de
Dourges, à payer au Receueur prouincial de ladite Gene¬
ralité les deniers de ſa Recepte pour le terme de Fevrier
dernier. A fait defenſes à ladite Chambre Eccleſiaſtique
& à toutes autres de donner aucune ſurſeance ſur les con¬
traintes decernees, tant par les Receueurs prouinciaux
contre les Receueurs Dioceſains, que par le Receueur
general du Clergé contre les Receueurs prouinciaux,
voulant que les reglemens ſoient obſeruez en ce point.
Et à l’eſgard des intereſts demandez par le ſieur de Mane¬
uilette, elle a ordonneé ſuiuant ſes offres qu’ils luy ſeront
payez par les Receueurs prouinciaux au denier dix-huit,
du jour que la contrainte leur aura eſté́ ſignifiee pour les
ſommes qu’ils auront eſté en demeure de payer apres le
terme porté par les reglemens du Clergé. Quant à l’arreſt
de la Cour des Aydes de Paris, par lequel ledit ſieur Vil¬
lons eſt receu appelant des contraintes dudit ſieur de Ma¬
neuilette; il a eſté́ arreſté d’en demander la caſſation au
Conſeil, & que les ſieurs Agens ſeront chargez d’en obte¬
nir arreſt. Et afin de pouruoir aux deſordres qui arriuent
des retardemens qu’apportent les Receueurs prouinciaux
& Dioceſains au payement des deniers de leurs charges,
l’Aſſemblee a ordonné que les vingtieſme & trentieſme
articles du Reglement de l’annee 1599. ſeront executez; &
ce faiſant que leſdits Receueurs Prouinciaux & Dioce¬
ſains enuoyeront auſdits ſieurs Agens de ſix en ſix mois
les eſtats au vray de leur Recepte certifiez, ainſi qu’il eſt
porté par ledit Reglement, & par l’arreſt du Conſeil du
17. Aouſt r6ro., ſous les peines de trois cens liures d’amen¬
de portees par iceluy; & a enjoint audit ſieur de Maneui¬
lette d’enuoyer copie de la preſente declaration dans les
prouinces, pour y eſtre executee ſelon la forme & teneur,
& de la faire ſignifier tant aux Receueurs Prouinciaux &