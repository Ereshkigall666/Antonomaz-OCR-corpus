858 Procez Verbal de l’Aſſemb lée Generale
quitter, tant que leſdites non-valeurs & ſpoliations dure¬
ront, & juſques à ce que le Roy ait fait fonds pour icelles.
Monſeigneur d’Auxerre a dit, Qu’il auoit eſté commis
auec Monſeigneur de Comenge, & les ſieurs Abbez de
Chanvalon & de Carbon, pour parler à la Reyne de l’af¬
faire que Monſeigneur l’Eueſque de Mirepoix a contre
Madame la Marquiſe du meſme lieu. Qu’ils luy auoient
repreſenté le mal que le Dioceſe ſouffroit par les differens
 qu’ils auoient enſemble; & combien il eſtoit important
pour le ſeruice de Dieu & de ſon Egliſe, de les faire ceſſer.
Qu’ils luy auoient propoſé trois expedients, dont l’vn
eſtoit d’accorder, que le Siege Epiſcopal de Mirepoix fuſt
transferé en la ville de Mazere qui eſt de ſon Dioceſe, &
y annexer vne Abbaye qui eſt dans la ville. L’autre, qu’il
plûſt à ſa Majeſté accorder aà̀ Monſeigneur de Mirepoix la
part de la juſtice qui appartient au Roy dans ladite ville;
& qu’il offroit de faire la condition de ſa Majeſté auſſi
 bonne & meilleure que celle qu’offroit Madame de Mi¬
repoix. Que le Roy auoit cy-deuant accordé aux Eccle¬
ſiaſtiques la preference pour les juſtices qu’il tient en pa¬
riage. Et la troifieſme, d’ordonner à̀ Monſieur le Garde
des Sceaux de nommer quatre Commiſſaires du Conſeil
pour juger ſouuerainement de leurs differends, afin de
faire ceſſer l’interdit de l’Egliſe de Mirepoix, qui duroit
depuis dix ou douze ans: à cauſe dequoy les Eccleſiaſti¬
ques de ladite Egliſe eſtoient obligez de faire le ſeruice
dans vne petite Chappelle d’icelle, où ils eſtoient fort in¬
commodez. Que la Reyne auoit teſmoigneé deſplaiſir du
deſordre qui eſtoit dans cette Egliſe: & qu’elle auoit pro¬
mis d’employer ce qui dependroit de ſon autoriteé pour
le faire ceſſer. Meſſieurs les Agents ont eu ordre de pour¬
ſuiure auprés de ſa Majeſté & de Monſieur le Garde des
Sceaux l’expedition de l’vne des choſes qui ont eſté de¬
mandees.
Monſeigneur de Comenge a rapporté, Que ſuiuant
l’ordre de la Compagnie, luy, Monſeigneur d’Orleans,