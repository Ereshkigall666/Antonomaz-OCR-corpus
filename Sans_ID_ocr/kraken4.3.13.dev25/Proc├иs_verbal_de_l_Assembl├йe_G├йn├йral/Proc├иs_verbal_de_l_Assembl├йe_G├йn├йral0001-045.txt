;
o Procez Verbal de l’Aſſemblée Generale
Clergé d’arreſter ce payement pour conſeruer cette ſom¬
me, afin de luy tenir lieu de remplacement d’vne pa¬
reille ou à peu prés, laquelle ledit ſieur de Maneuilette
auoit eſté obligé de payer à l’hoſtel de ville de Paris, non¬
obſtant les non-valeurs arriuees dans les prouinces de Pi¬
cardie & de Champagne, par les ſpoliations des benefi¬
ciers. Que Meſſieurs du Conſeil ne luy auoient jamais
ſouffert de faire retranchement ſur les ſemaines, quoy
qu’il leur euſt clairement juſtifié laverité́ deſdites non-va¬
leurs, & quoy auſſi que parles contracts faits auec le Roy,
ſa Majeſté́ ſoit tenuë de les porter, & d’en acquitter d’au¬
tant le Clergé; meſſieurs du Conſeil ayant reuoqué tou¬
tes les deſcharges cy-deuant donnees aux dioceſes deſdi¬
tes prouinces à̀ cauſe de la guerre, & n’ayant point voulu
en accorder de nouuelles.
Que pour cet effet il requeroit qu’il plûſt à la compa¬
gnie nommer des commiſſaires pour prendre connoiſ¬
ſance plus particuliere de cette affaire, par la verification
des actes & des papiers quileur ſeront mis entre les mains,
& en informer l’aſſemblee; pour apres demander la reuo¬
cation de l’arreſt du Conſeil, portant condamnation con¬
tre le ſieur de Maneuilette, de payer quatre mil liures par
ſemaine des vieux arrerages deus. Et cependant ordonner
audit ſieur de Maneuilette commis à l’exercice de la char¬
ge du Receueur general du Clergé, de ceſſer le payement
deſdits deux mil liures.
Surquoy la compagnie s’eſtant aſſez longuement en¬
tretenuë, & ayant fait lire les contracts faits auec le Roy,
en ce qui regarde la clauſe des deſcharges & des non-va¬
leurs, a trouué cette affaire de tres-grande importance,
& qu’elle meritoit d’eſtre pourſuiuie vigoureuſement;
parce que ce ſeroit introduire la clauſe ſolidaire, ſi le Cler¬
gé́ portoit les non-valeurs des ſpoliations des benefices,
qui ſont frequentes en ce temps. C’eſt pourquoy elle a ju¬
gé à propos de nommer des commiſſaires pour s’en in¬
ſtruire à̀ fonds, & en informer l’aſſemblee auant de faire
aucune