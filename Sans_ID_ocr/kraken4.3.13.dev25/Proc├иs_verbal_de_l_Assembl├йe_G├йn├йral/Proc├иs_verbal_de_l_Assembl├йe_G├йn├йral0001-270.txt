du Clergé de France. 2. AOVST. 265
par le premier deſquels il eſt enjoint au ſieur de Maneui¬
lette, de payer quatre mil liures par ſemaine à̀ l’Hoſtel de
Ville de Paris, outre le courant des rentes, pour les arrera¬
ges des treize ſemaines quatre jours qu’il a eſté ſans les
payer: & par le ſecond, de payer leſdites quatre mil liures
par ſemaine, durant ſix ſemaines ſeulement, le Conſeil ſe
reſeruant d’y pouruoir les ſix ſemaines expirees. La Com¬
pagnie dans les differens ſentimens ouù̀ elle s’eſt trou¬
uee ſur ce ſujet, a reſolu d’en deliberer; & delibera¬
tion priſe par les prouinces, il a eſté arreſté qu’il ſera ob¬
tenu deux arreſts, l’vn de caſſation ou de reuocation deſ¬
dits deux arreſts des mois de
1649. portant
outre ce remiſe en faueur du Clergé de ladite ſomme de
quatre-vingts douze mil liures, prouenant des arrerages
des treize ſemaines quatre jours que les rentes n’ont point 
eſteé payees, pour eſtre ladite ſomme employee aux deſ¬
charges des Dioceſes ſpoliez pendant les annees 16 46.
1647. 16 48. & 1649. auec defenſes au Preuoſt des Mar¬
chands & Eſcheuins de la ville de Paris, de pourſuiure les
ſieurs du Clergé, ou ledit ſieur de Maneuilette pour la re¬
ſtitution de ladite ſomme, à̀ peine de tous deſpens, dom¬
mages & intereſts. L’autre portant caſſation de l’arreſt, du
29. Aouſt de l’annee 1646. & reſtabliſſement des Dioceſes
ſpoliez des Generalitez de Champagne & de Picardie, en
la jouiſſance des deſcharges à eux accordees par les arreſts
du Conſeil, qu’ils ont obtenus auparauant ledit arreſt du
29. Aouſt de l’annee 1646. & pour pourſuiure l’expedition
deſdits arreſts, Monſeigneur de Rheims & Meſſeigneurs
de Saint Malo & d’Orleans, auec lés ſieurs Abbé de
Carbon, de Caſalets Archidiacre de Narbonne, & Tho¬
reau Doyen de Poitiers ont eſté nommez.
DVDIT JOVR DE REEEVEE
   D
Monſeigneur l’Archeueſque de Rheims preſidant.
 ſOsEIGNE v R de Saint Maloa repreſenté, qu’il
Vauoit mis le departement des deux cens mil liures
Ll