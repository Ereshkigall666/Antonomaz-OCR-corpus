du Clergé de France. OCTOBRE. 417
a auſſi eſté remercié de la peine qu’il auoit euë d’officier.
Le ſieur Abbé de Boisdauphin a dit, qu’il auoit receu
vne lettre de Monſeigneur de Leon, par laquelle il teſ¬
moignoit beaucoup de reſpect pour les reſolutions que
l’Aſſemblee auoit priſes, touchant les permiſſions de preſ¬
cher & de confeſſer, & qu’il ne manqueroit point de les
faire obſeruer dans ſon Dioceſe.
Le ſieur Promoteur a repreſenté, que Monſieur Bou¬
cherat Maiſtre des Requeſtes luy auoit parlé de juger la
queſtion generale de la Regale, pour laquelle il auoit eſté
commis, & qu’il eſtoit preſt de la rapporter. Que par leju¬
gement qui s’eſtoit rendu ſur vn benefice de Conſerans
pretendu par vn Regaliſte; il auoit eſteé dit que cette in¬
ſtance particuliere ſeroit jointe à la generale, & que dans
deux mois les ſieurs Agents la mettroient en eſtat d’eſtre
jugee: qu’il reſtoit à ſçauoir s’il eſt expedient d’auancer le
jugement, & de le preſſer tandis que l’Aſſemblee ſubſiſte,
ou biens’il le falloit retarder. Que cette inſtance auoit eſté
commencee par l’ordre d’vne Aſſemblee du Clergé dés
l’annee 1625. dont la pourſuitte auoit eſté diſcontinuee,
parce que dans les inſtances particulieres qui s’eſtoient
preſentees, on auoit touſiours adjugé la prouiſion aux
pourueus par l’Ordinaire; neantmoins que les derniers ju¬
gemens qui eſtoient interuenus en des affaires particulie¬
res, eſtoient contraires aà̀ cela: Ainſi qu’il croyoit plus auan¬
tageux au Clergé de la faire juger preſentement, joint
qu’il eſtoit bien à propos de terminer beaucoup de dif¬
ferents qu’il y auoit dans les Dioceſes, à cauſe que cette af¬
faire demeuroit indeciſe. Qu’il ne s’agiſſoit que de juger la
queſtion generale, qui alloit à regler l’eſtenduë̈ du droit
de la Regale, contre lequel il y auoit beaucoup de Dioce¬
ſes qui auoient des exceptions, leſquelles on pourroit al¬
leguer apres le jugement de la queſtion generale, qu’à
l’eſgard de ceux qui en ſont exempts, non point par tiltre
particulier; mais aà̀ cauſe de la prouince dans laquelle ils
ſont ſituez, qui emporte auec ſoy ce priuilege. Que l’on
Gg