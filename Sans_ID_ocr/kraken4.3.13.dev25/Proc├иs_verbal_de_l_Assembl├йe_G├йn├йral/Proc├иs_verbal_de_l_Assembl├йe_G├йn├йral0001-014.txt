du Clergé de France. o. MAY. 9
La Compagnie a trouué à propos de remettre à en
juger vne autre fois. Cependant ne s’eſtant point trouué́
de difficulté en la nomination de Monſeigneur l’Eueſque
de Saint Malo, il a eſté receu.
Les procurations des Prouinces d’Arles, d’Auch, de
Narbonne, de Vienne, d’Aix & de Roü̈en, ont eſté́ leüs
& approuuées, & les deputez en icelles receus.
S’eſtant rencontré quelques difficultez en celles de
Thoulouze & de Bourges, elles ont eſté remiſes à vne au¬
tre ſceance pour en deliberer.
Apres que toutes les procurations ont eſté ainſi
veuës & examinées, Monſeigneur l’Archeueſque de
Rheims a repreſenté à la compagnie, Que le Roy & la
Reyne faiſoient eſtat de partir Ieudy prochain pour Com¬
piegne, qu’il luy ſembloit à propos de les ſalüer auant leur
départ, comme auſſi Monſeigneurle Duc d’Anjou: Que
cela ſoulageroit beaucoup la compagnie, laquelle n’e¬
ſtant pas nombreuſe demeureroit long-temps inutile,
pendant l’abſence de ceux qui ſeroient enuoyez vers leurs
Majeſtez, ſi l’on remettoit aà̀ leur rendre ce deuoir apres
leur départ. Cette propoſition a eſté́ ſi bien receuë d’vn
chacun, que l’on a auſſi-toſt reſolud’aller Mercredy tous
en corps ſalüer le Roy & la Reyne; & Meſſeigneurs les
Eueſques de Cominges, de Siſteron, d’Orleans, & de
Bayeux, ont eſté nommez auec les ſieurs Abbez de Chan¬
ualon, de Villars, Boucherat & Gon Official de Chaalons,
pour voir Monſeigneur le Duc d’Anjou, la compagnie
ayant jugé à propos de differer à ſalüer S. A. R. apres que
l’Aſſembleée ſeroit formeé́e, à cauſe qu’elle demeureaà̀ Paris:
cependant elle a prié Monſeigneur l’Eueſque d’Orleans
de l’en informer, afin qu’elle ne trouuaſt pas mauuais ſi
l’on differoit ſi long-temps à enuoyer deuers elle.