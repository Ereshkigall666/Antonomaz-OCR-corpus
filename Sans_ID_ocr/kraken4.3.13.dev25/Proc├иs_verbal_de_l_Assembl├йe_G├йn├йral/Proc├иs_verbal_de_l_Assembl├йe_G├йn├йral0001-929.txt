10
LETTRES.
cœur qu’elles reüſſiſſent à ſa plus grande gloire, & me donne
les moyens de vous faire connoiſtre combien ie ſuis,
MESSEIGNEVRS,
A Bayonne, ce ro.
Octobre i6;0o.
Voſtre tres-hmble s tres-obeyſſant ſeriteur & cmfrere,
Ie a , Eueſque de Bayonne.
DE MONSEIGNEVRDE GRASSE.
RſESSEIGNEVRS,
Ie ne croyois pas me deuoir jamais trouuer obligé de rece¬
uoir auec douleur vne lettre que vous m’auriez fait l’honneur
de m’eſcrire. Cependant, celle qui vient de m’eſtre renduë̈
par la voye de Meſſieurs les Agents, a cauſé́ cét effet en moy.
Car autant que le zele que vous monſtrez en cetre occaſion eſt
ardent, juſte & raiſonnable; autant le ſujet qui vous a obligez
de l’exercer, eſt-il funeſte, dangereux & déplorable à̀ tous
ceux qui ayment la paix de l’Egliſe. Dans le gouuernement
des Royaumes du monde, la politique veut quelquefois que
pour regner on diuiſe, ſoit les peuples, ſoit les Grands, quand
leur vnion tend à l’affoibliſſement de l’authorité legitime qui
doit touſiours preualoir. Mais il n’en eſt pas ainſi dans le
Royaume de Isvs- CHrRIST, dont la conduitte eſt tout à
fait éloignee des maximes de la prudence charnelle, que l’Apo¬
ſtre nomme l’ennemie de Dieu. Car il n’y a point de ſi petite
diuiſion qu’il ſoit jamais permis d’y former ſans commettre vn
horrible ſacrilege, & qui puiſſe y eſtre tant ſoit peu entretenuë,
ſans y cauſer vne extreme deſolation. L’Egliſe n’eſt pas ſeule¬
ment le Royaume de Iesvs-ChRIST; elle eſt ſon Corps: &
ſaint Paul ne luy donne que ce nom, pour nous faire entendre
par l’vnion de tous les membres du corps materiel, quelle eſt
celle de ce Corps diuin auec ſon Chef, & de toutes ſes parties
en particulier les vnes auec les autres. Il eſtoit le plus doux
des hommes; & il auoit tant de zele pour le ſalut de ſes freres,
qu’il vouloit bien eſtre anatheme pour eux. Cependant, il
ſouhaitte que ceux qui rompent cette pretieuſe vnité par des
opinions nouuelles, ou par des ſchiſmes, ſoient retranchez du
nombre des viuans, comme ils ſe retranchent les premiers du