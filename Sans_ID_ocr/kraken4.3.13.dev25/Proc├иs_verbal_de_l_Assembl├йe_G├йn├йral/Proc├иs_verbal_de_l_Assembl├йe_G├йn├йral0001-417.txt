4I Procez Verbal de l’Aſſemblée Generale
mun des prouinces, elle a reſolu de prier ſon Alteſſe Roya¬
le de faire accorder vne Lettre de cachet à Monſieur
l’Ambaſſadeur qui eſt à Rome, portant ordre de ſe plain¬
dre à ſa Sainteté de la procedure de Monſeigneur le Non¬
 ce de Turin; & vn autre à Monſieur l’Ambaffadeur qui
eſt en Sauoye, pour faire pareille plainte audit Seigneur
Nonce; & outre ce d’obtenir vne Lettre de cachet à
Monſieur le Procureur general du Parlement de Pro¬
uence, afin de le porter pour l’intereſt du Roy à faire
ceſſer les pourſuittes contre Monſeigneur de Graſſe, &
cependant qu’il ſera eſcrit vne Lettre au Pape de la part
de cette Aſſemblee ſur les entrepriſes de Monſeigneur le
Nonce de Turin à l’eſgard de Monſeigneur de Graſſe.
Monſeigneur de Cominges a eſté prié de dreſſer la Lettre,
& de voir ſon Alteſſe Royale ſur ce ſujet, auec Mon¬
ſeigneur d’Orleans, & les ſieurs de Cormis & Preuoſt de
Marſeille.
Apres quoy l’affaire propoſee par Monſeigneur de Vi¬
uiers touchant le Bref que le Pape a deliuré en l’an 16;az.
par lequel il nomme quatre Eueſques pour juger ſouue¬
rainement les Eueſques, ayant eſté de nouueau agitee
dans la Compagnie, elle a jugé à propos d’y prendre vne
reſolution. Et l’affaire miſe en deliberation dans les pro¬
uinces, il a eſté reſolu d’vn commun conſentement, qu’il
en ſera eſcrit au Pape, & que la Lettre ſera donnee à Mon¬
ſeigneur le Nonce en main propre, par laquelle ſa Sain¬
teté ſera ſuppliee dans les accuſations qui ſeront inten¬
tees contre les Eueſques, où il s’agira des cauſes majeures,
dela renuoyer dans leurs prouinces; & où il n’y auroit pas
douze Eueſques pour les juger, ainſi qu’il eſt porté par les
Canons, de prendre le nombre qu’il en faudra des prouin¬
ces les plus voiſines, conformément auſdits Canons, ſauf
les appellations à ſa Sainteté. Qu’il ſera auſſi enuoyé vne
Lettre circulaire dans les prouinces, par laquelle les Eueſ¬
ques ſeront priez de n’accepter plus des Brefs du Pape pa¬
reils à celuy de l’annee i6. Et en cas qu’il leur en ſoit ad¬