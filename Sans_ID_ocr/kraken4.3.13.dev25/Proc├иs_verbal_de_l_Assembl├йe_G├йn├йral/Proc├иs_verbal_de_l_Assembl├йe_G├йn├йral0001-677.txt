672 Procez Verbal de lAſſemblée Generale
conſentement, attendu la deſpenſe extraordinaire qu’il
conuient faite pour le Sacre du Roy, dans les neceſſitez
preſentes de l’Eſtat, d’accorder à ſa Majeſté vn departe¬
ment de la ſomme de ſix cens mil liures, payables en deux
termes; ſçauoir au mois d’Octobre prochain & au mois
de Fevrier i65z. ſuiuant le departement qui en ſera fait en
la preſente Aſſemblee, pour en eſtre fait la recepte ainſi
que des decimes ordinaires, ſans qu’vn Dioceſe ſoit obli¬
gé pour l’autre, & vn Beneficier pareillement pour l’autre;
laquelle recepte ſe fera en chacun Dioceſe par le Rece¬
ueur des decimes en exercice, lequel aura ſix deniers pour
liure de la ſomme dont il fera le recouurement, ſans que
les autres Officiers puiſſent rien pretendre pour raiſon de
ce. De laquelle ſomme de ſix cens mil liures demeurera
la ſomme de quatre-vingts douze mil liures entre les
mains du Receueur general du Clergé, juſques à ce que le
Roy ait fait acquitter d’autant ledit Receueur general par
le Preuoſt des Marchands & Eſcheuins de la ville de Paris,
& à la charge auſſi qu’il ſera fourny des arreſts de deſchar¬
ge neceſſaires aux Dioceſes ſpoliez, juſques à la concur¬
rence de ladite ſomme de quatre-vingts douze mil liures
pour les annees i646. 1647. 1648. 1649. & 165o. ſuiuant le
Reglement qui en ſera fait dans la preſente Aſſemblee.
Auquel departement ſera adjouſté ce qui ſera neceſſaire
pour ſatisfaire au reſte de la deſpenſe des frais communs
de l’Aſſemblee: le tout ſous le bon plaiſir des Prouinces,
& ſans retardation de l’execution de la preſente delibera¬
tion Meſſeigneurs d’Auxerre, de Saint Paul & de Vabres,
& les ſieurs Abbez de Villars, de Cormis & Official de
Chalon ont eſté priez de porter cet auis à̀ Meſſieurs les
Commiſſaires du Roy.
 Monſeigneur de Cominges a dit, Que, ſuiuant l’ordre
de la Compagnie, il auoit auec le ſieur Abbé de Chan¬
valon parlé à Monſeigneur le Cardinal Mazarin des in¬
tereſts de Monſeigneur de Valence contre Monſieur de
Vennes & contre le Preſidial eſtably en la ville de Va¬
lence.