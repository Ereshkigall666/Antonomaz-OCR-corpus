du Clergé de France. 7. DECEMBRE. 563
ſeruice ſolemnel pour elle, & de faire inuiter Meſſei¬
gneurs les Prelats qui ſont aà̀ Paris d’y aſſiſter. La Com¬
pagnie ayant teſmoigné auoir tres-agreable la priere de
Monſeigneur d’Auxerre, a ordonné qu’on rendroit ces
derniers deuoirs aà̀ feu Madame la Princeſſe Doüairiere.
Et pour ce faire Monſeigneur de Rheims a prié Monſei¬
gneur d’Auxerre de dire la Meſſe, & a nommé pour Pre¬
ſtre aſſiſtant le ſieur de Cazalets Archidiacre de Narbon¬
ne: pour Diacres aſſiſtans les ſieurs Doyen de Poitiers &
Official de Chalon: pour l’Epiſtre le ſieur de Beauſſet
Preuoſt de Marſeille, & pour l’Euangile le ſieur Muſnier
Doyen d’Orleans.Il a auſſi prié Monſeigneur de Vabres de
faire l’Oraiſon funebre, & chargé les ſieurs Agents de
pouruoir à l’ordre de la ceremonie, que la Compagnie a
reſolu de faire Lundy prochain, où Meſſeigneurs les
Eueſques de dehors ſeront auſſi priez de ſe trouuer.
Monſeigneur le Preſident a dit, Que par la derniere
deliberation de la Compagnie, elle auoit remis aà̀ ce jour¬
d’huy pour prendre vne reſolution finale ſur la reſponſe
que Meſſieurs les Commiſſaires du Roy attendoient à la
demande qu’ils ont faite à l’Aſſemblee de ſecourir ſa Ma¬
jeſté dans la neceſſiteé preſente de ſes affaires. Et comme
dans les dernieres ſeances toutes les reflexions qu’on pou¬
uoit faire ſur cette demande auoient eſté́ diſcutees ſi exa¬
ctement, qu’il ne reſtoit plus qu’à en opiner; il en a eſté
deliberé en meſme temps: & la deliberation priſe par les
prouinces, les voix comptees & recueillies, attendu qu’il
n’auoit pas paſſeé de donner au Roy par.les ſuffrages de
plus des deux tiers des prouinces, conformément au Rei¬
glement de 1646. qui porte expreſſément qu’en matiere
de don il faut qu’il paſſe de plus des deux tiers des pro¬
uinces, lequel Reiglement auoit encor eſté confirmeé par
la deliberation priſe en cette Aſſemblee le dernier jour
d’Aouſt dernier, pour y eſtre obſerué inuiolablement &
à l’aduenir; Il a eſté arreſté que le Roy ſeroit tres-hum¬
blement ſupplié de ne trouuer pas mauuais ſi l’Aſſemblee
 BBbb ij