du Clergé de France. 27. OCTOBRE. 457
 l’Aſſemblee en cette affaire; & qu’à l’eſgard de ceux qui
 la compoſent, quoy qu’ils euſſent affection pour Mon¬
 ſieur le Prince de Conty, qu’il ne doutoit point que celle
 qu’ils auoient pour l’Eſtat ne fuſt beaucoup plus forte.
 Surquoy Meſſeigneurs les Deputez ayans eſté interrom¬
pus par la precipitation & par la confuſion du depart
 de la Cour, ont pris congé de Monſeigneur le Cardinal
 Mazarin, qui les a reconduits juſques au haut du degré
 de ſa ſalle. Fait & ſigné à Xaintes le 1e. Octobre 165o.
 ainſi ſigné, GEORGEs ’AvBvssoN Arch. d’Ambrun,
 IsAAcC Eu. C. de Vabres, BovcERAT, L’ABBE DE
 VILLARS, & LAVRAET Agent general du Clergé.

Le ſieur Abbé de Marmieſſe a rapporté, Qu’on luy
auoit ſignifié vn acte de la part de Monſeigneur l’Eueſque
de Soiſſons, portant, Qu’attendu les pertes, ſpoliations
& ruines qu’ils auoient fouffertes par les deſordres des
gens de guerre tant de l’armee ennemie que de celle du
Roy, ils ne pouuoient payer l’impoſition faite ſur ledit
Dioceſe de la ſomme de ſeize cens ſoixante-ſept liures
dix ſols, qui leur a eſté enuoyee par les ſieurs Agens, fai¬
ſant partie de la ſomme de deux cens mil liures que le
Roy a permis d’impoſer pour les frais communs de l’Aſ¬
ſemblee; non plus que les autres taxes extraordinaires
qui pourroient eſtre faites cy-apres par l’Aſſemblee ge¬
nerale, dans leſquels ils pretendoient ne deuoir eſtre
compris à cauſe de la perteque les Beneficiers de ſonDi¬
ceſe ont faite de preſque tous leurs biens; proteſtant de
n’en rien payer, ny meſme le courant de leurs decimes
ordinaires, & de s’en faire deſcharger encas qu’il ſoit fait
quelques pourſuittes contr’eux pour raiſon de ce.
Le ſieur Abbé de Leſſeville a adjouſté, Que le ſejour
qu’auoient fait les armees du Roy & celles des ennemis
dans le Dioceſe de Soiſſons, auoient tellement deſolé la
campagne, qu’il n’y eſtoit preſque demeuré́ perſonne.
Que tous les Curez auoient eſté ruïnez, & qu’il eſtoit
Mm m