A68 Procez Verbal de l’Aſſemb lée Generale
lution ſur le refus qu’a fait la Reyne de donner l’au¬
dience à̀ Meſſeigneurs les Deputez, ſur lequel on auoit
remis à deliberer ce matin. Apres quoy la Compagnie a
jugé́ à propos, conformément à la reſolution cy-deuant
priſe d’opiner ſur ce qu’il y auoit à faire en ſuitte dudit re¬
fus. Et comme la choſe auoit eſté́ agitee à la derniere ſean¬
ce, deliberation a eſté priſe par les prouinces, par laquelle
il a eſté reſolu de ſolliciter l’audience auprés de ſa Majeſté,
pour luy faire au pluſtoſt les Remonſtrances ſur tous les
points de la deputation conjointement. Et où ladite au¬
dience ne ſeroit point acccordee, qu’apres le premier re¬
fus il en ſeroit deliberé. Le ſieur Abbeé de Lauraet Agent
a eſté chargé de la demander, & de faire les ſollicitations
neceſſaires pour l’obtenir.
Le ſieur Promoteur a remonſtré, Que le ſieur de la Foſ¬
ſe Aduocat au Conſeil demandoit acte de ſa preſentation
a l’Aſſemblee, pour Maiſtre Henry le Blanc, Preſtre, Curé
de la parroiſſe de Baux-de-Breteü̈il, Scindic general du
Dioceſe d’Evreux, tant pour luy que pour les Scindics
particuliers & deputez, Official, Promoteur & Greffier
du Clergé dudit Dioceſe, & pour le Secretaire dudit
Eueſché d’Evreux, Monſeigneur l’Eueſque d’Evreux
joint audit Scindic general, demandeurs en Requeſte,
ſuiuant le renuoy fait par ordonnance du Conſeil d’Eſtat,
du 9. Octobre dernier, deliberation de ladite Aſſemblee,
& exploit d’aſſignation donnee en vertu d’icelle, des 24.
& dernier dudit mois d’Octobre, contre les Doyen, Cha¬
 noines & Chapitre de l’Egliſe Cathedrale dudit Evreux,
defendeurs.
L’Aſſemblee a ordonné, qu’il ſeroit deliuré audit Scin¬
dic general du Dioceſe d’Evreux, tant pour luy que pour
ceux au nom deſquels il procede, & à Monſeigneur l’E¬
ueſque d’Evreux, acte de leur preſentation.