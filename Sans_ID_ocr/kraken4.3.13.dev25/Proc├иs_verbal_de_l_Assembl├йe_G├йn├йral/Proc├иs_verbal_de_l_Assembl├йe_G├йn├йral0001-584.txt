d Clergé de France. . DECEMBRE. 579
leſdits Scindic & Deputez s’eſtoient pourueus au Con¬
ſeil, où ils auoienmt obtenu arreſt le a9. du mois paſſé, pan
lequel ils auoient eſté deſchargez des aſſignations à eux
donnees au Parlement, auec deffenſes audit Chapitre de
Saint Martin d’y proceder, & au Parlement d’en connoi¬
ſtre. Que leſdits de Saint Martin n’auoient pas laiſſé d’y
continuer leurs pourſuittes, & preſenté requeſte contr
ledit arreſt du Conſeil: Sur laquelle le Parlement auoit
ordonneé, Que les parties ſeroient ſommairement oüyes
pardeuant Monſieur Laiſné Conſeiller. Que pour éuiter
leſdites pourſuittes, leſdits Scindie & Deputez dudit
Dioceſe auoient eu recours audit Conſeil, où par arreſt
du i4. de ce mois ils auoient eſté́ encore deſchargez des
aſſignations à̀ eux donnees ſur ladite requeſte; & deffen¬
ſes iteratiues faites auſdits de Saint Martin de faire aucu¬
nes pourſuittes au Parlement, à peine de trois mil liures
d’amande. Et parce qu’encore que leſdites defenſes fuſ¬
ſent reiterees, leſdits de Saint Martin ne laiſſoient pas de
les pourſuiure audit Parlement:& que Meſſieurs les Gens
du Roy pretendoient que l’Aſſemblee n’auoit aucune ju¬
riſdiction, & qu’ils auoient reſolu d’aller au Conſeil pour
 faire remonſtrance ſur ce ſujet à Monſieur le Garde des
Seaux; leſdits Scindic & Deputez dudit Dioceſe auoient
crû en deuoir aduertir l’Aſſemblee, afin qu’il luy plûſt
commettre quelqu’vn pour en parler à Monſieur le Garde
des Seaux, & le preuenir ſur les remonſtrances que Meſ¬
ſieurs les Gens du Roy pretendent luy faire, & ſouſtenir
la juriſdiction des Aſſemblees du Clergé. La Compagnie
a juge cette affaire de conſequence, & a prié Monſei¬
gneur de Saint Malo auec le ſieur Abbé de Beauregard
Promoteur, de voir laà̀ deſſus Monſieur le Garde des
Seaux pour luy en dire vn mot.
Ledit ſieur Promoteur a encores dit, Que le Scindic
du Dioceſe de Bourdeaux luy auoit mis en main les in¬
formations faites des ruines des Beneficiers dudit Dioce¬
ſe à cauſe de la guerre derniere, auec les aduis des Thre¬
DDdd ij