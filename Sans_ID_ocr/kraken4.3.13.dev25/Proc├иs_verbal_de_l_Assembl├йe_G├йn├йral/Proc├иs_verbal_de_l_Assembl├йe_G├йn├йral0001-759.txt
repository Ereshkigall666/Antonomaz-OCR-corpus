74 Procez Verbal de l’Aſſemblée Generale
& qu’elles vous ſont portees par des perſonnes, qui ayant
l’honneur d’eſtre de voſtre Corps, prennent autant de part que
vous meſme à l’obligation que vous auez à ces deux grands
Princes de la protecfion qu’ils veulent donner en toutes ren¬
contres aux intereſts du Clergé.
Monſeigneur d’Ambrun a reparty, Que la Compa¬
gnie receuoit à̀ honneur particulier les teſmoignages
qu’il leur plaiſoit luy donner des bons ſentimens de Meſ¬
ſieurs les Princes, pour les bons offices qu’elle auoit taſché́
 de leur rendre pour leur liberté́. Qu’ils auoient adjouſteé
vne ſeconde grace à cette premiere, par le choix qu’ils
auoient fait de perſonnes de leur merite, & de leur con¬
ſideration dans l’Ordre Epiſcopal, pour luy porter les
aſſeurances de leur affection. Qu’il pouuoit leur dire, que
bien que l’Aſſemblee n’ait point eu d’autre motif que la
juſtice de leur cauſe, qui l’a ſollicitee d’employer puiſ¬
ſamment ſa recommandation pour les deliurer de l’obſcu¬
rité de la priſon, & qu’elle ait voulu conſeruer les priuile¬
ges des Eccleſiaſtiques violez en la perſonne de Monſieur
le Prince de Conty; elle auoit beaucoup de joye toutefois
d’auoir trouué cet auantage en ſon deuoir, qui eſt d’auoir
pû̂ meriter la protection de ces grands Princes par le zele
qu’elle a fait paroiſtre dans leurs intereſts. Que, comme
la Compagnie ſçauoit la part qu’ils auoient dans leur
confiance; elle les ſupplioit de la maintenir dans l’hon¬
neur de leur affection, & de les aſſeurer qu’elle offrira
continuellement ſes prieres à̀ Dieu pour leur proſperité.
Apres quoy ils ſe ſont retirez,accompagnez de ceux-meſ¬
mes qui les auoient eſté́ receuoir: leſquels eſtant rentrez;
Monſeigneur d’Ambrun a dit, Qu’il auoit eu charge
auec Monſeigneur de Cominges, de ſolliciter l’affaire de
Monſeigneur de Valence. Qu’ils en auoient parleé́ à la
Reyne & à Monſeigneur le Duc d’Orleans. Que Monſei¬
gneur de Valence deſiroit encore qu’elle fuſt recomman¬
dee, de la part de la Compagnie, aux autres perſonnes qui