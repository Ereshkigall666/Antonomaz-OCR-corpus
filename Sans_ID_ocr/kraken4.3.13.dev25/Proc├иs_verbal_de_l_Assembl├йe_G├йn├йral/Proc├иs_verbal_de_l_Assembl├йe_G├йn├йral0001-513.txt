co8 Procez Verbal de l’Aſſemblée Generale
Souueraines ne joüiſſoient que de trois quartiers de leurs
gages; & qu’il prioit la Compagnie de faire reflexion ſur
le moyen qu’il luy propoſoit de faire vn retranchement
legitime, dont le fonds pourroit ſeruir pour remplacer
les non-valeurs, acquitter les rentes, & ſatisfaire aux
autres neceſſitez de l’Eſtat qu’il auoit autrefois repreſen¬
tee Qu’il eſperoit que ces raiſons porteroient la Com¬l
pagnie à changer de reſolution, & que ſon affection au
ſeruice du Roy & de l’Eſtat la feroit conſentir à ce qu’il
demande, c’eſt aà̀ dire, à ordonner le payement entier du
 courant des rentes par chaque ſemaine, & le reſte de ce
qui eſt deu des treize ſemaines quatre jours de l’annee
precedente.
 Monſeigneur de Rheims a reparty, Que la Compagnie
receuoit auec reſpect ce qu’il luy diſoit de la part du Roy;
mais qu’il eſtoit obligé de luy repreſenter, que l’Aſſem¬
blee auoit procedé auec beaucoup de moderation dans la
deliberation qu’elle auoit priſe de faire le retranchement
 de ſix cens liures ſur le courant des ſemaines, & de ne
point payer les quatre-vingts douze mil liures reſtans des
arrerages des rentes de l’annee precedente: qu’elle ne s’e¬
ſtoit reſolueë̈ aà̀ cela qu’apres auoir longuement demandé
juſtice ſur les non-valeurs des Dioceſes ſpoliez, repreſen¬
té́ en differentes conferences la neceſſité deſdits Benefi¬
ciers, & rapporté́ les informations faites de leurs ſpolia¬
tions. Que dans les conferences qu’on auoit eu ſur ce ſujet,
Meſſieurs du Conſeil auoient reconnu qu’elles eſtoient
veritables, & que le Roy eſtoit obligé de les porter. Que
l’on auoit differé long-temps à̀ n’ordonner aucun retran¬
chement, pour donner loiſir d’y pouruoir. Qu’à la verité́
l’Aſſemblee ayant veu le temps expiré, dans lequel on
 auoit promis d’y donner ordre, s’eſtoit reſolue à ordonner
le retranchement porté par ladite deliberation. Qu’il
eſtoit inutile de dire que les informations des ſpoliations
qui auoient eſté́ rapportees n’eſtoient pas en bonne forme;
parce qu’il n’y en auoit point qui ne fuſſent faites par les