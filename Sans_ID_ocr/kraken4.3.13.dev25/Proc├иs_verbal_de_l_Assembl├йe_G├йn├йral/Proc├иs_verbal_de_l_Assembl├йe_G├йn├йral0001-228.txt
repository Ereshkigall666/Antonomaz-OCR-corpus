du Clergé de France. AOVST. 225
le Preſident Tubeuf lors Intendant des Finances, ſur la¬
quelle on n’auoit rien voulu prononcer;ayant eſté ſeule¬
ment reſolu de donner ordre audit ſieur Preuoſt des Mar¬
chands de ne plus deliurer de pareilles contraintes. Que
nonobſtant cet ordre qui luy fut lors donné, il n’auoit pas
laiſſeé d’en decerner de nouuelles contre luy, pour luy faire
payer les quatre mil liures par ſemaine des arrerages des
rentes des treize ſemaines quatre jours que l’on n’auoit
pas payees pendant les derniers troubles de Paris: De la¬
quelle ſomme toutefois il n’auoit payé que deux mil li¬
ures par ſemaines; ayant conſerué le reſte pour le rem¬
bourſement des non-valeurs des Dioceſes ſpoliez de
Champagne & de Picardie. Qu’il ſupplioit la Compagnie
de vouloir pouruoir en ces rencontres à la ſeureté des de¬
niers de la recepte & aà̀ celle de ſa perſonne.
Il a encore repreſenté, Que par le contract fait entre
le Roy & le Clergé, ſa Majeſté s’eſtoit chargee de porter
les non-valeurs des Beneficiers & des Dioceſes ſpoliez,
apres qu’il en auroit eſté donné arreſt de deſcharge ſur les
informations qui en auroient eſté faites par les officiers
de ſa Majeſté: mais que cette clauſe demeuroit inutile
auſdits Dioceſes, parce que le Conſeil ne leur vouloit don¬
ner aucun arreſt de deſcharge ſur les informations qu’ils
produiſoient. Qu’il ſupplioit la Compagnie de faire don¬
ner vn arreſt au Conſeil, par lequel il luy ſoit pernis de
faire retranchement ſur les payemens de l’Hoſtel de Ville
des ſommes portees par les auis des Treſoriers de France,
donnez ſur les informations faites des non-valeurs & des
ſpoliations deſdits Beneficiers & deſdits Dioceſes ſpoliez,
ſi-toſt que la ſignification luy en aura eſt́ faite. Que par
cet arreſt ils pouruoiroient à la ſeureté des deux mil liures
dont il a fait retranchement, & pour leſquelles les rentiers
pretendoient le pourſuiure incontinent apres la ſepara¬
tion de l’aſſemblee. Qu’il auoit encore à parler à̀ la Com¬
pagnie des difficultez qu’il auoit pour ſes recouuremens,
à cauſe deſquelles il eſtoit en des auances tres-conſidera¬