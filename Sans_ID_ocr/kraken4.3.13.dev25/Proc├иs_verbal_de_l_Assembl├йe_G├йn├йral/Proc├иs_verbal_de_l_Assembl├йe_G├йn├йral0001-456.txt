d Clergé de France. OCTOBRE. 45J1
& pour le prier de demander l’audiancede leurs Majeſtez
à Xaintes. Et ſur ce que Monſieur du Pleſſis ne ſe trouua
pas au logement de la Cour, ledit ſieur Abb́ s’addreſſa
directement à Monſeigneur le Cardinal Mazarin, apres
luy auoir fait les complimens de Meſſieurs les Deputez,
lequel remit l’audiance à aintes où la Cour arriua le 17.
fort tard. Ce qui fut cauſe que Monſieur l’Agent ne put
voir que le lendemain matin i8. Monſieur du Pleſſis, pour
obtenir l’audiance de la Reyne le meſme jour l’apreſdiſ¬
nee,aà cauſe que la Cour partoit le lendemain, & ne deuoit
faire ſejour en aucune ville qu’à Orleans. Monſieur du
Pleſſis fit audit ſieur Agent vne difficulté ſur les matieres
qu’on deuoit traitter dans les Remonſtrances, diſant qu’il
en deuoit eſtre informé auparauant pour les faire ſçauoir
à la Reyne, afin qu’elle fuſt preparee aà̀ ſa reſponſe; & que
c’eſtoit l’ordre des Compagnies qu’il introduiſoit à l’au¬
diance. Ledit ſieur Agent luy reſpondit, Que le Clergé
auoit accouſtumé de demander ſeulement audiance en
general, & qu’il n’eſtoit point obligé́ de s’expliquer par
auance du particulier de ſes affaires: & qu’ainſi ce pro¬
cedé eſtoit nouueau & contre les formes du Clergé. Sur
cette conteſtation Monſieur du Pleſſis s’ouurit, & dit,
que la Reyne eſtoit auertie par les auis qui eſtoient venus
de Paris, qu’entre les articles des Remonſtrances il y en
auoit vn principal touchant la liberté́ de Monſieur le
Prince de Conty, & qu’on auoit meſme copie de la lettre
de Madame la Princeſſe eſcrite à l’Aſſemblee. Monſieur
l’Agent voyant qu’on eſtoit inſtruit ſi exactement des
affaires qu’on auoit à traiter, ne voulut point diſſimuler
qu’il eſtoit vray qu’on auoit ordre de parler pour la liberté́
de Monſieur le Prince de Conty. Monſieur du Pleſſis
adjouſta de plus qu’il euſt bien voulu voir Monſieur l’Ar¬
cheueſque d’Ambrun, & qu’il alloit chez la Reyne où̀ il
le pourroit trouuer: Dequoy Monſieur l’Agent ayant
donné auis aà̀ Meſſieurs les Deputez, ils jugerent à propos
que Monſeigneur d’Ambrun le viſt comme ſon amy, le¬
LIl ij