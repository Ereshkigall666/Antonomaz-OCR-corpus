
8 Prorez Verbal de l’Aſſemblée Generale
bureau, lecture en a eſté faite par le ſieur Abbeé Tubeuf
ancien Agent, contre laquelle Monſeigneur l’Eueſque
d’Orleans a proteſté́ comme deuant.
Monſeigneur l’Archeueſque de Rheims a pris la paro¬
le qui a dit, Que cette affaire eſtoit de longue diſcuſſion,
& qu’il falloit attendre que l’Aſſemblée fuſt formée pour
traitter d’vne affaire de cette importance; que cependant
il ſeroit bon de voir la procuration de la Prouince de Pa¬
ris, de laquelle lecture ayant eſté́ faite, il s’eſt trouué qu’el¬
le eſtoit partagée ſur la nomination du deputé du ſecond
Ordre, le ſieur Muſnier Doyen de l’Egliſe Cathedrale
d’Orleans ayant deux voix, & le ſieur Edeline Archidia¬
cre de Chartres deux; de ſorte qu’elle a eſté renuoyée ſur
le partage, pour eſtre jugée à vn autre jour. A laquelle
procuration Monſeigneur l’Eueſque d’Auxerre s’eſt op¬
poſé ſuiuant le contenu en ſa Requeſte, & Monſeigneur
d’Orleans a proteſté au contraire: deſquelles proteſta¬
tions, enſemble des precedentes, les parties ont demandeé
acte qui leur a eſté deliuré.
Apres quoy la procuration de la Prouince de Tours a
eſté leuë, à laquelle la Compagnie a trouué difficulté, en
ce que par iclle les ſieurs Abbez de Bois-dauphin & du
Tremblay ſont nommez pour deputez du ſecond Ordre,
à condition toutesfois qu’ils ne feroient qu’vne voix, &
qu’ils n’auroient qu’vne taxe; conſiderant cetre deputa¬
tion de deux perſonnes pour tenir lieu d’vn ſeul deputé,
d’vne conſequence tres-grande dans le Clergé.
Monſeigneur de Saint Malo a repreſenté, Que la Pro¬
uince de Tours auoit fait conſideration de Meſſieurs de
Bois-dauphin & du Tremblay, comme tres-capables
pour ſeruir dans l’Aſſemblée, eſtans perſonnes de condi¬
tion & de merite; & que comme la Prouince eſt de tres¬
grande eſtenduë, elle auoit auſſi beſoin de plus de perſon¬
nes pour veiller à̀ ſes affaires, & qu’il prioit la Compagnie
de les vouloir receuoir tous deux aux conditions porté́es
 par la procuration.
La