77o Procez Verbal de l’Aſſemblée Generale
donné aux ſieurs Agents de prendre le fait & cauſe pour
eux, & de pourſuiure au Conſeil la caſſation de l’arreſt du
Parlement de Bretagne.
Monſeigneur de Sainit Paul a rapporté, Que ſuiuant
l’ordre de la Compagnie il auoit auec le ſieur Abbé de
Murviel viſité Monſeigneur de Mirepoix, qui les auoit
remerciez de l’honneur que la Compagnie luy faiſoit, &
qu’il luy en teſmoigneroit ſes reſſentimens ſi toſt que ſa
ſanté le luy permettroit.
Le ſieur Promoteur a remonſtré, que par les memoi¬
res & inſtructions qui auoient eſteé donnez aux Commiſ¬
ſaires du Roy pour l’alienation du temporel de l’Egliſe, il
eſtoit dit que tous les fiefs amortis ne ſe pourroient alie¬
ner qu’à l’extremité, & qu’en cas d’alienation la mouuan¬
ce en demeureroit au benefice duquel il eſtoit diſtrait.
Que les Chartreux d’Auray ayant eſté obligez en l’an i56;.
d’aliener pour ſubuention Eccleſiaſtique le fief de Ple¬
uignet en Bretagne qui leur appartenoit, l’alienation en
auoit eſté faite conformément aux inſtructions donnees
aux Commiſſaires du Roy. Que neantmoins les poſſeſ¬
ſeurs dudit fief refuſoient à preſent de les en reconnoi¬
ſtre les Seigneurs directs, leur en rendre adueus & de¬
nombremens, & de payer les droits & deuoirs feodaux,
ſous pretexte que par le contract de la vente dudit fief
faite depuis l’alienation par l’acquereur d’iceluy, il eſtoit
dit, que l’acheteur, ſes heritiers & ayant cauſe le tien¬
droient du Roy en ſa juriſdiction d’Auray. Que les Char¬
treux ſouſtenoient, que ce contract volontaire ne pou¬
uoit deroger au droit qui leur eſtoit reſerué par l’adjudi¬
cation qui en auoit eſté faite lors de l’alienation. Qu’à
cauſe de ce ils ſupplioient l’Aſſemblee de vouloir obtenir
du Roy vne Declaration pour les maintenir, & tous Be¬
neficiers dont les fiefs amortis auoient eſté alienez en
vertu des Edits du Roy, au droit & joüyſſance de la mou¬
uance directe, & de tous les profits en dependans. La.
Compagnie a crû̂ qu’il n’y auoit pas lieu pour cette affaire