1
du Clergé de France. 14. NOVEMBRE. 87
 9
blee penſaſt encore à faire des inſtances pour cette au¬
dience; qu’elle deuoit croire que s’il l’eſtimoit vtile, il em¬
ployeroit toute ſorte de moyens pour l’obtenir de la Rey¬
ne. Qu’ayant ſur cela prié ſon Eminence de luy donner
vne reſponſe preciſe, il luy auoit dit qu’il s’en alloit au de¬
uant de Monſeigneur le Duc d’Orleans, auec lequel il en
falloit conferer, & que le ſoir à l’iſſuë̈ du Conſeil il luy en
rendroit reſponſe. Qu’il s’eſtoit rendu le ſoir chez ſon
Eminence où ſon Alteſſe Royale auoit ſouppé, & que luy
ayant demandé la reſponſe, il luy auoit teſmoigné qu’il
n’auoit pas eu le temps de luy en parler, & l’auoit remis au
lendemain: qu’ayant eſté incommodé, il ne l’auoit pû voir
ce jour-là; mais que le lendemain il luy en auoit parlé, &
que Monſeigneur le Cardinal l’auoit remis aà̀ Paris à̀ luy
donner reſponſe, leur ayant dit que le Roy y ſeroit bien¬
toſt. Qu’il luy auoit teſmoigné là-deſſus que la Compa¬
gnie ne ſeroit pas ſatisfaite, quand il luy feroit ſçauoir les
delais que ſon Eminence apportoit à luy donner reſponſe,
& qu’il la prioit de le reſoudre preſentement, ſans le re¬
mettre au retour du Roy à Paris: que n’ayant puû obtenir
autre choſe par toutes ſes inſtances, il auoit pris congé de
luy. Surquoy la Compagnie a donné charge audit ſieur
Abbé de Lauraet, de voir Monſeigneur le Cardinal à ſon
retour, & de continuer ſes ſollicitations auprés de luy
pour obtenir l’audience.
Monſeigneur d’Auxerre a pris la parole & a dit, Qu’il
auoit plû̂ à la Compagnie de l’enuoyer auec Meſſeigneurs
de Saint Malo & de Saint Paul, & les ſieurs Abbez de
Boisdauphin, de Chanvalon, de Cormis & Tubeuf pour
ſalüer le Roy qui eſtoit de retour aà̀ Fontainebleau. Qu’ils
s’y eſtoient rendus Vendredy à midy, où̀ apres auoir diſ¬
né, ils auoient enuoyé le ſieur Abbeé Tubeuf ſçauoir de
Monſeigneur le Cardinal Mazarin quand ils pourroient
 auoir audience du Roy & de la Reyne. Que ſon Emi¬
 nence luy auoit dit que ce ſeroit quand ils le deſireroient,
& qu’il n’auoit qu’à s’adreſſer à Monſieur du Pleſſis de