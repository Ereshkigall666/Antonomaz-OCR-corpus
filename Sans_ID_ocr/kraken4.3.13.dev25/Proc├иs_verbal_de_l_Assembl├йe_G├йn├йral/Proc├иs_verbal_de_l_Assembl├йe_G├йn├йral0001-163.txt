18 Procez Verbal de l’Aſſemblée Generale
ſion de cette affaire, le ſieur Promoteur a auerty la com¬
pagnie, que Monſeigneur le Coadjuteur de Paris eſtoit
dans le cloiſtre des Auguſtins, qui venoit pour entrer à̀
l’aſſemblee. A l’inſtant Monſeigneur l’Archeueſque de
Rheims a prié Meſſeigneurs de Viuiers & de Vabres, &
les ſieurs Abbeé de Chanvalon & Doyen de Poitiers, de
l’aller receuoir.
Monſeigneur le Coadjuteur eſtant entré, a pris ſa place
à coſté de mondit Seigneur le Preſident, & a dit, Que
Monſeigneur l’Archeueſque de Paris auoit eſpereé de ve¬
nir rendre ſes reſpects à l’aſſemblee; mais que ſon indiſ¬
poſition ne luy ayant pas permis, il luy auoit commandé
d’y venir, & de la remercier de l’honneur qu’elle luy auoit
fait. Qu’il y adjouſtoit ſes remerciemens, pour les graces
ſingulieres qu’il en auoit receuë̈s en ſon particulier; &
qu’il eſſayeroit en toutes occaſions de luy en faire con¬
noiſtre ſes reſſentimens.
Monſeigneur le Preſident luy a dit, Que l’aſſemblee
euſt receu grande ſatisfaction ſi la ſant́ de Monſeigneur
l’Archeueſque de Paris luy euſt permis d’y venir; mais
qu’il ſuppleoit bien à ſon abſence par ſa perſonne. Qu’elle
auoit ſujet de ſe contenter. Que l’eſtime ſingulier qu’elle
faiſoit de luy l’auoit fait deſirer; & qu’elle eſperoit auſſi
 qu’il l’aſſiſteroit de ſes bons auis & de ſes prudens conſeils.
Apres quoy mondit Seigneur le Coadjuteur s’eſtant leué,
a preſté́ le ſerment accouſtumé, & eſt demeuré tout le
reſte de la ſeance.
 Meſſeigneurs ont repris la diſcuſſion qu’ils auoient
commencé de faire du departement des deux cens mil
liures: Et apres auoir agité quelque temps les differentes
 manieres qu’il y auoit d’impoſer, ſans eſtre conuenu d’au¬
cune; le ſieur Promoteur a propoſeé de faire lecture des
Lettres patentes qu’il auoit dreſſees pour l’impoſition de
ladite ſomme. Apres laquelle la compagnie ayant jugé
qu’elles meritoient bien d’eſtre particulierement exami¬
nees; Monſeigneur de Rheims a nommé Meſſeigneurs