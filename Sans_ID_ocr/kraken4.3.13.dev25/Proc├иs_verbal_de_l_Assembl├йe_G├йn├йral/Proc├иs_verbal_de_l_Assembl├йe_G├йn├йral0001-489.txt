84 Procez Verbal de lI’Aſſemblée Generale
ſuiuant la deliberation priſe le 8. de ce mois il a eſté fait vn
eſtat à la fin du compte de l’annee i6̃45. des ſommes qui
eſtoient deuës par les Dioceſes dans ledit compte; du re¬
couurement deſquelles ledit ſieur de Maneuilette s’eſt
chargé aux conditions portees par ladite deliberation.
DV ILVND QVATORZIESME NOVEMBRC,
 à huit heures du matin, Monſeigneur l’Archeueſque
 de Rheims preſidant.
 ſOsEIoEvnde Vabres a preſenté́ vne lettre à
 l’Aſſemblee de la part de Monſeigneur de Caſtres,
par la lecture de laquelle il a eſté reconnu qu’il auoit toû¬
jours eu grand zele pour maintenir la dignité de l’Epiſco¬
pat & ſa juriſdiction ſur les Reguliers, par les differends
qu’il a eſcrit auoir eus autrefois pour ce ſujet contre les
Ieſuites: & auſſi qu’il ſe plaignoit des violences que Mon¬
ſieur le Comte de Bioules Lieutenant de Roy en Lan¬
guedoc, commettoit contre les Curez & autres Eccleſia¬
ſtiques de la prouince, par l’empeſchement qu’il leur
faiſoit d’affermer leurs biens & de les faire valoir: pour
preuue dequoyil rapportoit beaucoup d’actions violentes
que ledit ſieur Comte auoit exercees contre des particu¬
liers, parce ſeulement qu’ils auoient pris à ferme des biens
des Eccleſiaſtiques, & qu’il auoit meſme menacé de don¬
ner des coups de baſton à vn Eccleſiaſtique qui auoit ſoin
 de ſes affaires, dequoy il ſupplioit la Compagnie de faire
plainte au Roy, afin qu’il pleuſt à ſa Majeſté d’y pouruoir.
Surquoy le ſieur de Cazalets Archidiacre de Narbonne
a dit, Que Monſieur le Comte de Bioules auoit enuoyé
ordre pour ſe plaindre à l’Aſſemblee des mauuais traitte¬
mens qu’il receuoit de Monſeigneur de Caſtres. Qu’en
ayant eu auis, pour le reſpect qu’il luy portoit, il auoit
empeſché́ de preſenter la requeſte qui auoit eſteé dreſſee
pour ce ſujet: mais puis qu’il auoit eſcrit tant de choſes
au deſauantage de Monſieur le Comte de Bioules, il eſtoit