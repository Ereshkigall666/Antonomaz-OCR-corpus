du Clergé de France. 16. IVILLÉT. 16g
à propos d’y mettre fin, comme eſtant choſe tres-vtile au
Clergé, a conſenty de demander jour pour cette confe¬
rence: & le ſieur Abbé de Lauraet Agent a eſté chargeé de
voir Meſſieurs les Commiſſaires du Roy, & de prendre
heure auec eux pour Lundy prochain.
Le ſieur Promoteur a rapporté les lettres patentes qu’il
auoit fait dreſſer pour l’impoſition des deux cens mil li¬
ures, qu’il a dit auoir eſté examinees par Meſſeigneurs
d’Agen & de Saint Paul, & les ſieurs Archidiacre de Nar¬
bonne & Doyen de Poitiers, deſquelles il luy a eſté́ or¬
donneé́ de faire la lecture; & ayans eſté trouuees confor¬
mes aà d’autres lettres expediees en l’annee i6o8. pour vne
pareille nature d’affaire, l’aſſemblee a ordonné d’en pour¬
ſuiure l’expedition.
Apres quoy Meſſeigneurs ſe ſont employez à l’examen
de la deſpenſe du compte de l’année 1645. & comme ils y
trauailloient, l’Huiſſier eſt venu aduertir la compagnie, que
Meſſieurs Daligre & de Gargan Commiſſaires du Roy
eſtoient arriuez. Auſſi-toſt Monſeigneur le Preſident a
nommé Meſſeigneurs de Mirepoix & de Cominges, auec
les ſieurs Abbé de Cormis & Preuoſt de Marſeille, qui
ſont partis pour les aller receuoir: & eſtans entrez, ac¬
compagnez deſdits Seigneurs Prelats & ſieurs du ſecond
ordre, à la maniere accouſtumee, ils ont pris leurs places
en deux chaires preparees pour eux.
 Monſieur Daligre portant la parole a dit, Qu’ils auoient
receu commandement du Roy de faire ſçauoir à̀ la com¬
pagnie ſon intention ſur la reſponſe qu’elle leur auoit fai¬
te ſur les lettres de ſa Majeſteé, qui luy furent preſentees
par Monſieur du Pleſſis & par luy:mais qu’il ſe ſentoit obli¬
gé, auant d’expliquer l’ordre qu’ils auoient, de la prier de
l’excuſer d’auoir retardé ſi long-temps à rendre reſponſe
à̀ Meſſieurs les Prelats qui luy ont fait l’honneur de le voir
ſur ce ſujet, & à s’acquitter de ce qu’il leur deuoit en ce
rencontre. Que l’incertitude ouù̀ ils eſtoient des volontez
du Roy en auoit eſté la ſeule cauſe, n’en ayans pû̂ rien
X ij