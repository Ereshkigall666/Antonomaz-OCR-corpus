8o6 Procez Verbal de l’Aſſemb lée Generale
tout ce qui peut regarder cette afaire commune. Noaus vous
remercions toatesfois tres-hmablement de la part qu’il vous 
pleu nous donner des paroles qui vous ont eſté́ portees de la part
du Roy, de ſon Alteſſe Royale & de Meßieurs les Prninces.
Ie n’entre point dans le détail de toutes les circonſfances qui
touchent ce temps ou la ſeureté́ des Eſtats generaux qu’on vous
a promis; pour ne point preuenir les ſentiments de tant de
grands perſonnages qui compoſent cette Compagnie, & qui
feront les reflexions neceſſaires ſur voſtre diſcours. A I’eſgard
de la demande qu’il vous plaiſt nous faire de nommer des ſom¬
miſſaires pour entrer en conference auec les voſtres pour le pro¬
greés de cette affaire, ie puis ſeulement vous aſſeurer que la
Compagnie mettant l’affaire en deliberation, vous fera ſçauoir
ſa refponſe dans le lieu ou vous voulez bien l’attendre.
Apres quoy ils ſe ſont retirez dans vne des ſalles des
Auguſtins, accompagnez des meſmes perſonnes qui les
auoient eſté receuoir, pour attendre la reſolution de l’Aſ.
ſemblee ſur leurs propoſitions; & Meſſeigneurs les Pre¬
lats & les ſieurs du ſecond Ordre qui les auoient eſté re¬
conduire eſtans retournez, Monſeigneur d’Ambrun are¬
preſenté, que le diſcours de Meſſieurs de la Nobleſſe ſe
reduiſoit à deux chefs; à la neceſſité des Eſtats generaux,
& à la priere qu’ils auoient faite à la Compagnie de nom¬
mer des Commiſſaires pour traiter auec eux, comme ils
auoient dit auoir eſté choiſis dans leur Compagnie pour
le meſme ſujet. Qu’ils auoient donné aduis de la reſolu¬
tion que Monſieur le Mareſchal de l’Hoſpital leur auoit
dit que la Reyne auoit priſe pour la tenueë̈ des Eſtats ge¬
neraux, & de l’ordre qu’il leur auoit porté de la part de ſa
Majeſté de ſe ſeparer. Comme auſſi que Monſeigneur
le Duc d’Orleans leur auoit enuoyé confirmer par Mon¬
ſieur le Vicomte d’Oſtels; & Monſieur le Prince & Mon¬
ſieur le Prince de Conty par Monſieur le Cheualier de la
Vieuville, les paroles qui leur auoient eſté donnees de la
part du Roy & de la Reyne, & qu’elles ſeront ponctuel¬