2o8 Procez Verbal de I’Aſſemblée Generale
ment des deux cens mil liures, dont il auoit pleu à ſa Ma¬
jeſté permettre l’impoſition dans les Dioceſes, pour ſer¬
uir aux frais, tant du voyage des ſieurs deputez de l’aſſem¬
blee, que de leur ſejour à Xaintes; ſans quoy il n’y auoit
pas d’apparence qu’ils peuſſent ſe mettre en chemin. Que
ce departement receuoit meſmes quelque difficulté dans
la maniere de le faire, à̀ cauſe qu’il y auoit des prouinces
qui çroyoient ne-deuoir pas porter vne ſi grande partie
de cette ſomme que les autres, comme eſtans de plus pe¬
tite eſtenduë, & moins remplies de Benefines. Que ces
differens en arreſtoient l’expedition. Que la ſeconde
eſtoit l’examen du compte de l’annee i645. lequel ne ſe
pouuant faire qu’auec les creanciers du ſieur de la Mori¬
niere, il eſtoit abſolument neceſſaire de le finir à̀ Paris. Et
que les deſordres des affaires dudit ſieur de la Moriniere
en produiſoient vne troiſieſme, qui eſtoit de pouruoir
à la Recepte generale, qui n’eſtoit pas vne choſe de ſi pe¬
tite conſequence, qu’il ne falluſt beaucoup de temps pour
la reſoudre; puis qu’il s’agiſſoit de choiſir vne perſonne
ſeure pour le maniement des deniers du Clergé. Que
Monſeigneur le Cardinal Mazarin luy auoit teſmoigné
ſatisfaction de la refponſe qu’il luy auoit faite; & qu’il luy
auoit promis d’appuyer auprés de la Reyne tous les inte¬
reſts de la Compagnie, l’ayant remis à le faire parler à ſa
Majeſté à Aubeterre, où le Roy & la Reyne deuoient al¬
ler. Qu’y eſtant arriueé, il s’eſtoit rendu chez mondit Sei¬
gneur le Cardinal, qui luy auoit teſmoigné beaucoup de
bonne volonté pour la Compagnie; luy ayant dit qu’il
employeroit volontiers ſa vie pour les intereſts du Clergé.
Que l’ayant preſenté à la Reyne, il luy auoit dit que l’Aſ
ſemblee l’auoit enuoyé vers ſa Majeſté pour luy faire ex¬
cuſe du retardement qu’elle auoit apporté à l’execution
de ſes ordres, qui n’eſtoit cauſeé que par la qualité des
affaires qu’elle auoit lors, qui ne ſe pouuoient terminer
ailleurs qu’aà Paris, ny dans vn temps ſi bref que celuy qui
luy auoit eſté ordonné pour ſe rendre à̀ aintes. Qu’il luy
auoit