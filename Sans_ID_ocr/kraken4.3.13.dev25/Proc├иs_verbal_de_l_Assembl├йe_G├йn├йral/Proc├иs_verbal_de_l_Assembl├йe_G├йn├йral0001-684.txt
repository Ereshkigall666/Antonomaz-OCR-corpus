du Clergé de France. 2.IANVIER. 679
miſe au Lundy enſuiuant, pour donner temps aux abſens
de venir, & pour examiner cependant les matieres qu’on
auoit aà̀ traitter. Que ledit jour de Lundy ils auoient con¬
tinueé leurs ſeances, & le Mardy & le Mercredy ſuiuans,
dans les formes preſcrites & accouſtumees: & qu’en cha¬
que ſeance ils auoient fait vn Canon. Que cependant
aucun des Eueſques ny des autres Eccleſiaſtiques de la
prouince n’eſtoit venu ny n’auoit enuoyé s’excuſer, fors
Meſſeigneurs de Coutance & de Bayeux, qui auoient eſ¬
crit les ſujets qui les empeſchoient de ſe rendre au Conci¬
le; le premier, à cauſe, de ſon indiſpoſition; & le ſecond,
aà cauſe qu’il eſtoit deputé en l’Aſſemblee generale: &
qu’ils auoient mandeé auoir donné ordre à leurs Grands¬
Vicaires de s’y trouuer: mais qu’ils auoient eſté retardez
par le mauuais temps. Que le Chapitre de Roüen, qui
auoit fait vne deputation ſolemnelle pour y aſſiſter, l’auoit
reuoquee ſi-toſt que l’arreſt du Parlement fut publié, &
l’auoit conuertieen vne proteſtation de nullité de tout ce
qui ſe feroit au Concile, à faute d’auoir eſté fait par quel¬
ques Eueſques de la prouince le ſerment qu’ils pretendent
qu’ils doiuent à l’Egliſe Metropolitaine. Que la Compa¬
gnie connoiſſoit, par le recit qu’il venoit de luy faire, le
pitoyable eſtat où ſe trouuoit l’Egliſe de la prouince de
Normandie: & qu’il craignoit bien fort que ce ne fuſt le
miroir de celuy de l’Egliſe vniuerſelle de la France.
Qu’elle voyoit ſousquelle ſeruitude gemiſſoit celle de ſa
prouince, en telle ſorte qu’il ne luy reſtoit plus aucune
marque de la liberté Eccleſiaſtique. Qu’il pouuoit aſſeu¬
rer la Compagnie, qu’ils n’auoient point douté du pou¬
uoir qu’ils auoient de proceder contre les abſens: & qu’ils
n’auoient point ignoreé ce qu’ils pouuoient faire en pa¬
reille rencontre contre le Parlement & les puiſſances
qui s’eſleuent contre le ſeruice de Dieu. Que le dernier
Concile de Latran leur en monſtroit l’exemple par ce
qu’il auoit fait contre le Parlement d’Aix: mais comme
la Compagnie leur auoit fait la grace de prendre le ſoin de