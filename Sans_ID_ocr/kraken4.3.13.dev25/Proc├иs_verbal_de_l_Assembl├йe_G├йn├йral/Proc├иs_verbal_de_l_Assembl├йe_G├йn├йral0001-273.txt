68 Procez Verbal de lAſſemblée Generale
  D
ſESSIEVRS, Ayant appris qu’il vous reſte en¬
 -e cores quelques affaires que vous ne pouuez conclurre
auantageuſement, ny meſmes en traitter commodément que
dans ma ville de Paris; Ie vous eſcris la preſente de l’aduis de
la Reyne Regente Madame ma ere, pour vous dire que ie
trouue bon que vou continuiez, encores pour quelque temps
voſtre Aſſemblee dans madite ville, & juſques à ce que j’aye
jugé à propos de vous faire venir plus prés de moy. Mais ce¬
pendant, parce que ſelon la connoiſſance que vous auez de la
neceßité preſente de mes affaires, & de celles de l’Eſtat; ie puis
me promettre de voſtre zele  de voſtre affection enuers moy
& le public, vne aßiſtance plus grande que toutes celles que
vous auez fournies aux occaſions precedentes, qui n’eſtoient
pas ſi preſſantes ny ſi conſiderables que celle-cy; j’ay donné char¬
ge au ſieur Daligre Conſeiller ordinaire en mon Conſeil d’Eſtat
& Directeur de mes Finances, & au ſieur d’Irual Conſeiller
ordinaire en mondit Conſeil, & au ſieur Gargan auſßi Con¬
ſeiller en mon Conſeil d’Eſtat, & Intendant de mes Finances,
de traitter auec vous pour conuenir d’vne ſomme certaine, de
laquelle ie puiſſe faire eſtat pour ſubuenir au beſoin preſent de
mes affaires, qui conſiſtent abſolument à dißiper les troubles de
mon Royaume, & y reſtablir la paix & la tranquillité, deſi¬
rant que vous adjouſtiez, entiere creance à tout ce qu’ils vous
diront de ma part, comme vous feriez à ma propre perſonne.
Et m’aſſeurant que vous agirez en ce rencontre auec vne aff¬
ction digne de l’eſtime que ie fais de vous, ie prie Dieu qu’il
vous ait, MEeSS1ERs. en ſa ſainte garde. Eſcrit à Libour¬
ne le neufieſme iour d’Aouſt 65o. Signe, LOVIS.
Et plus bas, DE GVENEGAVD.
La lecture de la lettre du Roy acheuee, Monſieur Da¬
ligre a dit:
MESSIEVRS,
I’aduouë qu’à chaque fois que ie ſuis entré dans cette
auguſte Aſſemblee, j’ay reſſenty ces agitations que la pre¬
ſence des perſonnes de veneration excite ordinairement