632 Procez Verhal de lAſſemb lée Generale
eſtoit expedient de faire caſſer ledit Arreſt par vn autre
du Conſeil; de crainte que ſubſiſtant, il ne ſeruiſt d’e¬
xemple pour porter les autres Parlemens à̀ en faire de
meſme. Pour cét effet elle aordonné́ aux ſieurs Agents
de pourſuiure au Conſeil vn Arreſt de caſſation.
Le ſieur Promoteur a dit, Que les Eccleſiaſtiques de
Marſeille ſe plaignoient de quelques abus qui s’eſtoient
gliſſez dans les jugemens qui interuenoient ſur le fait des
ventes qui ſe font des heritages qui ſont de leur directe,
par leſquels on les priuoit des droits Seigneuriaux qui
leur appartenoient, par l’extention que l’on faiſoit de
quelques priuileges accordez en faueur du dot des fem¬
mes. Et comme la pluſpart de leurs reuenus conſiſtoient
 en ces droits là, ayans peu de dixmes; ils auoient intereſt
de ſe pouruoir contre leſdits jugemens, & qu’ils ne le pou¬
 uoient faire qu’en obtenant vne euocation generale de
toutes ces ſortes d’afaires, au Conſeil. Ledit ſieur Pro¬
moteur a remonſtré comme il en auoit parleé à̀ Monſieur
Daligre, qui luy auoit fait difficulté d’obtenir preſente¬
ment vn Arreſt general d’euocation: mais qu’il falloit at¬
 tendre qu’il y euſt vne inſtance commencee pardeuant
les Iuges des lieux: & que lors qu’elle ſeroit deuoluë par
appel au Parlement d’Aix, on en demanderoit l’euoca¬
tion au Conſeil, à cauſe de l’intereſt qu’ont les Iuges de
fauoriſer l’extention dudit priuilege. Que leſdits Eccle¬
ſiaſtiques de Marſeille demandoientqu’il pleuſt à la Com¬
pagnie ordonner à Meſſieurs les Agents d’interuenir
pour eux quand il y auroit inſtance pour ce ſujet au Con¬
ſeil. La Compagnie a ordonń auſdits ſieurs Agents d’in¬
teruenir quand ils en ſeroient requis.
Le ſieur Abbé de Leſſeville a remonſtré, Qu’on auoit
cy-deuant fait des plaintes à̀ l’Aſſemblee des deſordres
que les gens de guerre commettoient dans les Egliſes.
Qu’ils continuoient encore d’en faire: & qu’il auoit ap¬
pris que la Compagnie de la propagation de la Foy en
vouloit faire ſes plaintes, & obtenir vne Declaration du
Roy