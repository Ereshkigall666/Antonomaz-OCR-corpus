du Clerogé de France. 1 AOVST. 2o1
DV LVNDT PREMIER AoOVST,
aà huit heures du matin, Monſeigneur l’Archeueſque
de Rheims preſidant.

E ſieur Promoteur a remonſtré, Que la Chambre
generale de la reformation des oſpitaux & des
Maladeries de France, auoitdeſchargé la Maladerie d’Oi¬
ſemont au Dioceſe d’Amiens, & la Chappelle en dépen¬
dante, du payement des decimes auſquelles elle eſtoit
taxee; meſme, qu’elle auoit ordonné, que le Receueur
des decimes ſeroit contraint à la reſtitution des deniers
qu’il auoit touchez. Que pareil jugement auoit eſté en¬
core donné en faueur de la Maladerie de Crecy, qui eſt
du meſme Dioceſe. Que le Receueur des decimes s’eſtoit
pourueu au bureau particulier des decimes d’Amiens, ouù̀
il auoit eſté rendu vn jugement, portant defenſes à tous
Huiſſiers d’vſer de telles contraintes contre luy. Qu’il
croyoit que la Compagnie deuoit interpoſer ſon autho¬
rité pour arreſter le cours de ſemblables entrepriſes. La
Compagnie ayant jugé cette affaire de conſequence, a
ordonné aux ſieurs Agens d’y interuenir.
Ledit ſieur Promoteur a rapporté en ſuitte, Que le
ſieur de Nyert pourueu d’vne Chanoinie de Bayonne,
eſtoit troublé en la poſſeſſion par vn pourueu en Regale,
à cauſe du droit de joyeux aduenement. Que declinant la
juſtice du Conſeil, où toutes les cauſes concernant la Reé¬
gale ont eſteé euoquees; il s’eſtoit pourueu au Parlement
de Paris, & y auoit fait aſſigner ledit ſieur de Nyert, qui
auoit obtenu arreſt au Conſeil, portant que les parties
ſeroient ſommairement oüyes; & cependant, les pour¬
ſuittes faites au Parlement ſurciſes. Qu’au prejudice de
cela il auoit eſté́ donné vn autre arreſt au Conſeil ſur la
requeſte du Regaliſte, qui renuoyoit les parties au Parle¬
ment: & a adjouſté, que cét arreſt eſtoit d’importance;
pouuant ſeruir de prejugé pour toutes les Regales qui ſe
Cc