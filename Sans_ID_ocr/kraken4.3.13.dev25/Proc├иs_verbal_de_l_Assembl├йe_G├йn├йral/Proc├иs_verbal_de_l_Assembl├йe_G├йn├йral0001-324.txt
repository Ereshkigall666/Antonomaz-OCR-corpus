
 du Clergé de France. SEPTEMBRE. 319
Procureurs generaux enuoyeroient leurs motifs & re¬
monſtrances, & cependant que les parties ſurſeoiroient
toutes pourſuittes. Que Monſeigneur d’Alby del’Bene,
nonobſtant les defenſes portees par les ſuſdits arreſts,
s’eſtoit pourueu encores au Paarlement de Paris en la
Chambre des Vacations, où ayant repreſenté l’empeſche¬
ment qu’on luy faiſoit d’auoir juſtice, & le peu de bien
qu’il auoit pour ſubſiſter; il auoit eſté ordonne par arreſt
du cinquieſme Octobre r649. que tres-humbles remon¬
ſtrances ſeroient faites au Roy ſur le contenu auſdits ar¬
reſts du Conſeil, & cependant qu’il ſeroit payé d’vne pro¬
uiſion de trente mil liures ſur les fruits dudit Eueſché.
Que Monſeigneur d’Alby du Lude auoit empeſché l’exe¬
cution de cet arreſt par des ſaiſies ſuppoſees; & par vn
arreſt du Conſeil d’enhaut, portant defenſes d’executer
ledit arreſt de la Chambre des Vacations; pour l’execu¬
tion duquel vn Exempt s’eſtant tranſporté ſur les lieux, il
auoit eſté procedé contre luy par le Parlement de Thou¬
louze: Que l’on auoit en ſuitte preſenté́ requeſte au Con¬
ſeil, ſous le nom du Procureur general du Parlement de
Thoulouze, pour eſtre reglé de Iuges auec le Procureur
general du Parlement de Paris: ſur laquelle il auoit eſté
 dit, que les parties ſeroient aſſignees, auec defenſes de
proceder ailleurs; laquelle Requeſte ledit Procureur ge¬
neral de Thoulouze auoit depuis deſauoüee: que finale¬
ment Monſeigneur d’Alby du Lude auoit preſent́ Re¬
queſte au Conſeil, narratiue qu’il y auoit conflict de juriſ¬
diction entre le Parlement de Paris & celuy de Thoulou¬
ze, ſur laquelle il auoit eſté dit, que Monſeigneur d’Alby
del’Bene ſeroit aſſigné, & touſiours auec defenſes de ſe
pouruoir ailleurs qu’au Conſeil: que par ce moyen l’affai¬
re eſtoit demeuree au Conſeil: que pour ſortir d’affaires
Monſeigneur d’Alby del’Bene voyant qu’il trouuoit ob¬
ſtacle en toutes les Iuſtices, auoit offert à Monſeigneur
d’Alby du Lude, de choiſir tels Iuges qu’il voudroit, ſoit
du Parlement ou du grand Conſeil, & promis de ſe ſouſ¬