du Clergé de France. 1. AOVST. 23I
ueaux deputez; qu’il y auoit meſmes obtenu defaut con¬
tre eux, ſur lequel il les auoit fait r’aſſigner; en telle ſorte
que l’affaire eſtoit maintenant liee au Parlement: que
neantmoins il n’auoit pas laiſſé de ſe pouruoir en cette Aſ¬
ſemblee, laquelle ſur l’expoſé qui luy auoit eſté fait de ſa
part auoit blaſmé ſon procedé, & eſcrit à Monſeigneur
l’Archeueſque de Roüen pour en prendre connoiſſance.
Qu’il ſupplioit la Compagnie de prendre la peine de voir
les proceés verbaux qui en ont eſté faits, ſe promettant que
quand elle en aura pris connoiſſance, elle aura d’autres
ſentimens de leur conduitte qu’elle n’a eu juſques à pre¬
ſent. Qu’ils la ſupplioient donc d’agreer les reſpects & les
obeiſſances qu’ils luy rendoient au nom de leur Compa¬
gnie, & de reuoquer l’arreſté qu’elle a fait, ou au moins le
ſurſeoir; & cependant laiſſer aux parties la liberté́ de pro¬
ceder pardeuant tels Iuges à qui la connoiſſance de leurs
differends pourra appartenir.
Monſeigneur le Preſident luy a dit, Que la Compagnie.
feroit conſideration ſur ce qu’il venoit de luy repreſenter,
& qu’il remiſt ſes proceés verbaux entre les mains du ſieur
Promoteur. Ce fait, leſdits ſieurs Doyen & Chanoine
d’Evreux ſe ſont retirez.
La Compagnie s’eſtant entretenuë̈ de ce differend, &
agité de quelle ſorte on le pourroit terminer, elle a jugé
qu’il eſtoit plus aduantageux & plus honorable de le faire
par accommodement, pour à quoy paruenir elle a prié
Monſeigneur de Saint Malo, qui en a eu deſia connoiſſan¬
ce, de s’en vouloir entremettre au retour de Monſeigneur
d’Evreux, que l’on a dit deuoir eſtre bien-toſt icy.
Monſeigneur de Cominges a rapporté, Que Monſei¬
gneur d’Oleron ayant indict ſa viſite en la ville de Mau¬
Ieon au pais de Soule, le Cureé́ dudit lieu nommé de Bon¬
necaſe n’auoit pas voulu le reconnoiſtre, ny ſouffrir qu’il
viſitaſt dans ſon Egliſe, ſous pretexte que cette Cure eſtoit
aà la preſentation d’vn Cheualier de Malte, quoy que
ledit Curé euſt ſouffert la viſite de feu Monſeigneur l’E¬