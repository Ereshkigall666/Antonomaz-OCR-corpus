du Clergé de France.6. IVILLET. 135
& qu’il leur eſtoit neceſſaire d’acheuer à Paris, auant que
d’en partir. Enſemble pour donner aduis aux prouinces
des ordres du Roy, afin de faire faire l’impoſition deſdits
deux cens mil liures; ſans quoy la compagnie ne pouuant
partir de Paris, ſa Majeſté ne trouuera pas mauuais qu’elle
y continuë ſon aſſemblee. Qu’elle ſupplioit encores ſa
Majeſté d’accorder des lettres d’Eſtat aux particuliers de
l’aſſemblee qui en auront beſoin, pour autant de temps
qu’elle durera.
Ce fait, Monſeigneur d’Ambrun a nommé Meſſei¬
gneurs d’Agen & de Bayeux, & les ſieurs Abbez de Vil¬
lars & de Vic, pour faire ſçauoir cette deliberation à̀ Meſ¬
ſieurs les Commiſſaires du Roy.
Le ſieur Promoteur a rapporté en ſuitte, Que le ſieur
Abbé de Sainte Croix de Bourdeaux, apres auoir fait faire
des procés verbaux, des ruines & des degaſts faits dans le
bien dependant de ſon Abbaye, il auoit preſenté́ requeſte
au Conſeil, pour auoir deſcharge de ſes decimes, attendu
les non-valeurs arriuez en ſon Abbaye par le deſordre des
gens de guerre; ſur laquelle on auoit ordonné qu’elle ſe¬
roit communiquee aux ſieurs Agents; pour leur reſponſe
veuë, ou eux oüis eſtre ordonné ce que de raiſon: mais
comme durant les aſſemblees leſdits ſieurs Agents n’agiſ¬
ſent que par leurs ordres, il les ſupplioit de leurordonner
la reſponſe qu’ils ont à y faire.
Surquoy la compagnie, apres auoir eu communication
des procés verbaux, par le rapport dudit ſieur Promoteur,
a eſté́ d’aduis que leſdits ſieurs Agents conſentent à̀ la dé¬
charge demandee par le ſieur Abbé de Sainte Croix, à
condition qu’il ſera fait retranchement de la ſomme por¬
tee par ledit arreſt de deſcharge ſur les payemens qui ſe
font par le Receueur general du Clergé à l’Hoſtel de ville
de Paris, conformeément aux contracts faits entre le Roy
& le Clergé.