798 Procez Verbal de l’Aſſemblée Generale
faites, lors qu’elles auroient eſté agreées par ceux que la
Compagnie enuoyeroit. Que l’on feroit vn tres-grand
plaiſir à Monſeigneur de Niſmes & à tout ſon Chapitre,
qui eſt hors de ſon Dioceſe, de leur donner moyen d’y re¬
tourner par l’accommodement de cette affaire.
Cette propoſition ayant eſté agitee, & la Compagnie
ayant trouué bon d’enuoyer vers ſon Alteſſe Royale;
Monſeigneur d’Ambrun a nommé Meſſeigneurs d’Agen
& de Saint Paul, & les ſieurs Abbez de Murviel & de
Beauregard, pour voir ſadite Alteſſe, & pour traitter de
cette affaire.
Monſeigneur de Saint Malo a dit, Que Monſeigneur
de Rheims ſe portoit beaucoup plus mal. Que meſme on
auoit mauuaiſe opinion de ſa maladie: & a demande,
qu’il pleuſt à la Compagnie de l’enuoyer viſiter. Meſſei¬
gneurs d’Auxerre & de Saint Malo ont eſté priez d’en
prendre la peine auec les ſieurs Abbé de Boucherat &
Doyen de Poitiers.
DVDIT IOVR DE RELEVEE,
Monſeigneur l’Archeueſque d’Ambrun preſidant.
 ſ OsICe vnR le Preſident a dit, qu’on auoit re¬
V mis à cette apres-diſnee pour trauailler au regale¬
ment des quatre-vingts douze mil liures accordees pour
les deſcharges des Dioceſes ſpoliez, & que Monſeigneur
d’Agen auoit eſté prié d’en faire ſon rapport. Surquoy
mondit Seigneur d’Agen s’eſt mis au bureau, & a dit, Que
l’Aſſemblee auoit ordonné de faire vn eſtat des deſchar¬
ges que demandoient les Dioceſes ſpoliez. Qu’ils auoient
obtenu cy-deuant des arreſts: & que leurs deſcharges
auoient eſteé́ reglees aux Aſſemblees precedentes. Qu’il pa¬
roiſſoit par les Arreſts qu’elles montoient à trente-deux
mil liures: & que par l’arreſté des comptes, on en auoit
retranché enuiron neuf mil. Qu’outre les Dioceſes de
Champagne & de Picardie, il y auoit encore le Dioceſe