I8o Procez Verbal de l’Aſſemblée Generale
lors alleguees ſur cette affaire par Monſeigneur l’Arche¬
ueſque d’Arles en l’aſſemblee de l’annee 1645. ayans eſté
leus, ladite deliberation s’eſt trouuee conforme à ce qui
en auoit eſté dit: & a adjouſté que ſi dans l’execution l’on
y auoit apporteé quelque changement, cela eſtoit venu de
la rencontre des affaires qui s’eſtoient traittees, dans leſ¬
quelles on auoit trouueé des fonds extraordinaires, dont
on auoit eſté bien aiſe de ſe ſeruir pour le payement des
taxes deſdits deputez & des frais communs de l’aſſem¬
blee, pour le ſoulagement tant des vnes que des autres
prouinces; mais que cela ne pouuoit pas diminuer la for¬
ce ny l’authorité́ des reglements faits, & des deliberations
priſes ſur ce ſujet; partant que l’on deuoit agir dans l’im¬
poſition qui ſe preſentoit à faire, conformément auſdits
reglements.
Monſeigneur de Saint Paul adherant aux ſentimens de
Monſeigneur de Viuiers, a remonſtré, Qu’il ne falloit
point prendre pied ſur les reglemens, parce qu’ils auoient
eſté faits en vn temps auquel les aſſemblees duroient
peu. Qu’elles ſe faiſoient de deux en deux ans, & que
d’ailleurs on ne les auoit jamais ſuiuis, les aſſemblees
ayans touſiours reconnû̂ dans les grandes deſpenſes qu’el¬
les faiſoient, que leſdites quatre prouinces ne les pou¬
uoient porter également auec les autres ſans eſtre acca¬
blees; & ainſi que l’on auoit touſiours cherch́ des expe¬
diens & des fonds extraordinaires pour les en décharger.
Qu’il n’y auoit eu que la modicité de la ſomme qui leur
auoit fait conſentir au departement de la ſomme de quin¬
ze mil liures fait en l’annee r6;6. & dautant plus qu’il s’en
eſtoit fait vn de cent quatre-vingts cinq mil liures ſur le
pied des decimes, dans lequel elles trouuoient quelque
ſoulagement. Auſſi qu’il n’empeſchoit pas que l’on en
vſaſt de meſme façon ſur la diſtribution des deux cens mil
liures, & que l’impoſition s’en fiſt ſur le pied des decimes.
Que l’inexecution du reglement faiſoit voir qu’encores
qu’il euſt eſté́ confirmeé par des deliberations ſubſequen¬