7  e e D E 
   Z .
¬
DE MONSEIGNEVR DE CASTRES.
   
 
JOSSEIGNEVRS,
La voſtre du dixieſme Aouſt dernier auec la forme de la li¬
cence que vous auez arreſté eſtre gardée enuers les reguliers,
& particulierement contre les Ieſuites m’a eſté rendü; & par¬
ce que vous en deſirez l’obſeruance generale, ie vous diray
que dés que ie fus appellé à l’Epiſcopat les Peres de ladite ſo¬
cieté ſe voulurent ſouſtraire de ma juriſdiction ſur meſme ſu¬
jet; & apprehendant que ie leur fuſſe mal affectionné à̀ cauſe
de leur captation de l’heredité de feu Monſeigneur l’Eueſque
de Caſtres mon oncle & predeceſſeur (enuers lequel ils m’a¬
uoient rendu de tres-mauuais offices pendant ma Coadjuto¬
rerie) ils eurent recours à Meſſieurs les Preſident & Conſeil¬
lers Catholiques ſeruans aà̀ la Chambre de l’Edit dans Caſtres,
leſquels ils ſupplierent de leur permettre l’exercice de leurs
fonctions pour le Sacrement de Penitence, & pour la predi¬
cation: Mais ces Meſſieurs qui me connoiſſent pour les auoir
pratiquez dans le Parlement rejetterent cette propoſition,
& les renuoyerent deuant moy; ie les examinay, ie fis refor¬.
mer la cheueleure du Pere ſaint Aubin qui la portoit plus hau¬
te ſur le front que le Pere Geuolde, cela le faſcha, il ſe retira à
Alby. Le Pere Arnoux qui ne croyoit pas auoir de parangon
dans la ſocieté s’en formaliſa, & pour ſe vanger il eſcriuit aux
Miniſtres de l’Eſtat des lettres plaines d’impoſtures, les mi¬
nuttes deſquelles tomberent en mes mains, j’en demanday
reparation deuant ſon Iuge competant, lequel croyant que
ledit Pere Arnoux ſeroit rappellé à la Cour, & qu’il pourroit
auoir beſoin de ſa faueur, ſe declara incompetant, nonobſtant
les Lettres du reſtabliſſement des Ieſuites dans le Royaume,
leſquelles les aſſujettiſſent aux juriſdictions temporelles & ſpi¬
rituelles de France. Cette affaire en demeura la: mais touſiours
eſt-il vray qu’on leur fit laſcher priſe de l’heritage, & ils aban¬
donnerent leur miſſion, laiſſant dans Caſtres vn Theologal
eéchappé d’vn de leurs Conuens, lequel s’eſtant emancipé́ en
vn ſien ſeérmon de preſcher inſolemment & ſcandaleuſement
en ma preſence contre ma conduitte, ie fus contraint ſur
l’heure de luy apprendre ſon deuoir; lequel perſeuerant en ſa