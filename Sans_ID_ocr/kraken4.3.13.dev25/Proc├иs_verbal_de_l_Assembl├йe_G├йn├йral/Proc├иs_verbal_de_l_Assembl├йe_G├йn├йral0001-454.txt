du Clergé de France. 2OCTOBRE. 449
faire des remonſtrances à leurs Majeſtez ſur pluſieurs af¬
faires. Qu’eſtans arriuez aà̀ Poitiers ils auoient appris que
le Roy deuoit aller à Xaintes où ils s’eſtoient rendus le
15. du mois. Qu’ils en eſtoient partis le lendemain dans
l’eſperance de trouuer le Roy aà̀ Blaye pour y auoir leur
audiance; mais qu’ayans appris ſur le chemin que le Roy
venoit coucher à Mirambeau & le lendemain à Xaintes,
ils y eſtoient retournez, ayans laiſſé le ſieur Abbé de Lau¬
raet Agent pour donner aduis de leur arriuee à Monſieur
du Pleſſis de Guenegaud Secretaire d’Eſtat, & pour le
prier auſſi de demander l’audience à leurs Majeſtez quand
elles ſeroient arriuees à̀ Xaintes. Que ledit ſieur Agent ne
l’ayant pas trouué, auoit veu Monſeigneur le Cardinal
Mazarin, lequel auoit remis l’audiance à̀ aintes, où
toute la Cour eſtant arriuee, ledit ſieur Agent auoit eſté
voir Monſieur du Pleſſis, & l’auoit prié de leur faire auoir
audiance de la Reyne. Que luy ayant demandé les ma¬
tieres dont ils auoient à parler, afin d’en informer ſa Ma¬
jeſté, il luy auoit fait entendre que ce n’eſtoit point la
couſtume du Clergé de s’expliquer par auance de ce qu’il
deuoit dire; mais que ledit ſieur du Pleſſis luy auoit re¬
party, qu’il n’en falloit pas faire difficulté, & que l’on
auoit auis aà̀ la Cour qu’ils deuoient parler entr’autres cho¬
ſes pour la liberté́ de Monſieur le Prince de Conty. Que
le voyant ſi bien informé, il luy auoit auoüé́ que c’eſtoit
vne des parties du diſcours qu’il auoit à faire. Apres quoy
Monſieur du Pleſſis luy ayant promis de demander l’au¬
diance à la Reyne, il leur auoit dit, qu’elle leur eſtoit ac¬
cordee pour parler de toutes les choſes que l’on voudroit,
pourueu qu’on ne parlaſt point de la libert́ de Monſieur
 le Prince de Conty. Qu’ils n’auoient pas voulu accepter
l’audiance en cette maniere, & que la Cour eſtant partie
de Xaintes, ils s’eſtoient mis auſſi en chemin pour s’en
retourner. Qu’ils auoient dreſſé vn procés verbal de tout
ce qui s’eſtoit paſſé en leur commiſſion; & qu’ils l’auoient
enuoyé deuant eux, pour touſiours le preſenter à la Com¬
LI1
pagnie, & l’informer de tout.