652 Prorez Verbalde l’Aſſemblée Generale
ques, & particulierement par celle d’Abbé de Cluny, fait que
ſans vouloir penetrer les myſteres de vos Conſeils, nous ſerions
deſerteurs de nostre ordre, ſi nous n’intercedions aupres de
voſtre Majesté pour procurer à ce Prince affligé le ſoulage¬
ment de ſes ſouffrances. Et partant nous la ſupplions tres¬
humblement d’accorder à nos vœux tres-ardents cet effet de
ſa juſtice, qui ne nous peut eſtre qu’infiniment ſenſible, puis qu’il
tombe ſur vne des plus illustres parties de noſtre Corps, &
nous la conjurons en meſme temps que comme on peut l’appel¬
ler l’Eueſque des perſonnes qui ſont hors de l’Egliſe, par la meſ¬
me raiſon que Conſtantin s’attribuoit ce tiltre, elle vueille def¬
fendre la cité de Ieruſalem de l’incurſion de ſes ennemis, cest
a dire de la violence & de l’oppreßion des heretiques. Nous
aſſeurons außi voſtre Majeſte par la verité des oracles de l’E
criture, que comme la Religion eſt le plus ferme appuy des
Eſtats, tandis que voſtre Majeſté portera le nom de Roy Tres.
Chreſtien, &e de Protecteur de l’Egliſe, elle ſera touſiours triom¬
phante, touſiours inuincible, & touſiours augusle.
 En ſuitte de la reſponſe de la Reyne, qui a eſté en ter¬
mes generaux: Qu’elle auoit toutes les bonnes intentions
poſſibles pour le bien de la Religion. Qu’elle nourriſſoit
le Roy dans ces ſentimens, qui n’auroit pas moins de zele
pour l’Egliſe que le feu Roy ſon pere, il a eſté dit par ad¬
dition aux Remonſtrances finies:
SIRE, Nous auons encore à repreſenter tres-humble¬
ment à voſtre Majeſté en peu de paroles deux outrages tres-ſen¬
ſibles que l’Egliſe a nouuellement receus par deux arreſts, l’vn
du grand Conſeil donné contre Monſieur l’Eueſque de Mire¬
poix, l’autre du Parlement de Rouen qui trouble la tenue dau
Concile prouincial que Monſieur l’Archeueſque de Roüen a
conuoqué ſuiuant les Decrets des Conciles, & les Ordonnan¬
ces de voſtre Majeſté. Iln’y a perſonne qui n’ait entendu par¬
ler des procés infinis dont Madame la Marquiſe de Mirepoix
afflige Monſieur l’Eueſque de Mirepoix depuis tant d’annees,
pour la pretention de certains droits honorifiques qu’elle affecte