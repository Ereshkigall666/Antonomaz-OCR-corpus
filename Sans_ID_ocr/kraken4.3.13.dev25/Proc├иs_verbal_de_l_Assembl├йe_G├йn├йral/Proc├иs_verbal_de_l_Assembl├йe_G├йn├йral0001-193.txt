88 Procez Verbal de IAſſemblée Generale
DV MARDT VINGT-SIXIESME IVILLET,
à huit heures du matin, Monſeigneur l’Archeueſque
de Rheims preſidant.
T
E procés verbal des deux jours precedens a eſté leu
AL& ſigné.
 Meſſeigneurs les Eueſques de Saint Malo & d’Orleans,
auec les ſieurs Abbé de Vic & Official de Chalon s’eſtans
mis au bureau, Monſeigneur de Saint Malo a dit, Qu’en
ſuitte de la commiſſion qu’il auoit plû à la compagnie de
leur donner pour trauailler au departement des deux cens
mil liures, ils auoient fait conformément à la deliberation
de l’aſſemblee le departement de cent-cinquante mil li¬
ures entre les prouinces, aà raiſon de dix mil liures pour
chacune, & diuiſé ladite ſomme de dix mil liures entre
les Dioceſes de chacune prouince au ſol la liure des deci¬
mes. Que pour les cinquante mil liures reſtans, ils en
auoient fait auſſi departement au ſol la liure ſur le pied
des decimes en tous les Eueſchez, & qu’ils auoient reduit
le tout en vn ſeul departement.
Surquoy Meſſeigneurs qui ſont deputez des prouinces
d’Ambrun, de Vienne, d’Arles & d’Aix ont teſmoigné ne
pouuoir acquieſcer à la deliberation qui a eſté́ priſe, &
contre laquelle ils ont formé oppoſition, & ont ſouſtenu
qu’on ne pouuoit paſſer outre à l’execution deſdits depar¬
temens. Ce qui a donné ſujet à̀ de nouuelles conteſta¬
tions dans l’aſſemblee, nonobſtant leſquelles leſdits de¬
partemens ont eſté approuuez.
DVDIT OVR DE RELEVEE,
r    
Monſeigneur l’Archeueſque d’Ambrun preſidant.
 Alecture des chapitres de repriſe du compte de l’an
1645. a eſté commencee, & s’eſtant meuë difficulté
ſur celuy qui contient les repriſes des ſommes rayees au