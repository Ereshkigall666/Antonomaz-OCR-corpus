 du Clergé de France. . NOVEMBRE. 5JI
luy en donner aduis, & luy mander comme la Compa¬
gnie le prie de faire part à Meſſeigneurs les Prelats qui ſe¬
ront aà la Cour & aux ſieurs Agents, de la ſatisfaction qui
luy ſera propoſee; & qu’il eſt ordonneé auſdits ſieurs
Agents de les prier de s’aſſembler pour cette affaire, afin
qu’ils faſſent preés du Roy les pourſuittes qui ſeront neceſ¬
ſaires, pour luy faire obtenir la ſatisfaction qui luy eſt
deuë.
Monſeigneur de Cominges a repreſenté, Que l’on
auoit pris reſolution de ſe ſeparer bien-toſt, & qu’il n’y
auoit pas d’apparence à cauſe de l’indiſpoſition de la Rey¬
ne, qu’on pûſt obtenir audiance de ſa Majeſté auant la fin
de l’Aſſemblee, pour les Remonſtrances que Monſei¬
gneur d’Ambrun eſtoit chargé de luy faire. Que par les
deliberations qui auoient eſté priſes, ſur les plaintes pour
leſquelles on auoit ordonné à̀ Monſeigneur d’Ambrun de
faire Remonſtrance au Roy & à la Reyne, on luy auoit
auſſi remis d’en parler dans ſa Harangue; & qu’il prioit la
Compagnie de luy preſcrire les matieres dont il deura
traitter, & s’il parlera de celles dont Monſeigneur d’Am¬
brun eſtoit chargé, ſoit qu’on ait audiance de la Reyne
ou non.
 Monſeigneur de Rheims eſtant entré́ & ayant pris ſa
place accouſtumee, Monſeigneur de Cominges luy a fait
entendre la propoſition qu’il faiſoit à l’Aſſemblee; ſur la¬
quelle ayant eſté parlé aſſez long temps ſur les differends
ſentimens où s’eſt trouué la Compagnie, il a eſté́ reſolu
d’en opiner; & deliberation priſe par les prouinces, il a
eſté arreſté de faire toutes les pourſuittes neceſſaires au¬
prés de la Reyne pour auoir l’audience pour Monſei¬
gneur d’Ambrun ſi faire ſe peut auant la fin de l’Aſſem¬
blee, en cas que ſa Majeſté ſoit en eſtat de la pouuoir ac¬
corder; & ſi apres auoir recouuré́ ſa ſanté, elle n’a pas
agreable de l’eſcouter ſur les chefs & remonſtrances dont
il eſt chargé, ſoit deuant la fin de l’Aſſemblee, ou apres
qu’elle ſe ſera ſeparee; l’Aſſemblee a ordonné qu’il ne ſera
Xxx ij