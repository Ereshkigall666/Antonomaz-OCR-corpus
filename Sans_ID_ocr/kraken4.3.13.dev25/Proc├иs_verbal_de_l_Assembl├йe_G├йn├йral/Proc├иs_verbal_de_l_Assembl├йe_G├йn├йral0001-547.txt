542 Procez Verbal de lAſſemblée Generale
s’eſtoit pourueu au Conſeil, où il auoit demandé d’eſtre
deſchargé de ladite aſſignation, & que les diferends qu’il
auoit auec ledit Dom Roger fuſſent euoquez. Surquoy
eſtoit interuenu arreſt contradictoire le i5. Mars 16̃47. par
lequel les differends d’entre ledit Seigneur Eueſque &
ledit Dom Roger pendants au Parlement de Bourdeaux
auoient eſté euoquez & renuoyez au Parlement de Paris.
Que pendant la pourſuitte du procés ledit Dom Roger,
quoy qu’Abbé non beny, s’eſtoit ingeré de preſcher le
jour de Saint Martin dans ladite Abbaye, nonobſtant les
defenſes que luy auoit faites Monſeigneur de Limoges,
 de preſcher & confeſſer dans ſon Dioceſe. Que parlant
dans ſon Sermon de l’indé́pendance des Reguliers, il
auoit offenſé́ publiquement ſa perſonne. Que le ſieur Ver¬
thamont Promoteur en ayant fait ſa plainte, auoit obtenu
permiſſion d’informer: dequoy ledit Dom Roger ayant
 eu aduis, auoit eſté declarer deuant le Lieutenant general
de Limoges, qu’il s’oppoſoit à̀ la permiſſion d’informer
obtenuë par ledit Verthamont, & auoit declaré que c’e¬
ſtoit luy-meſme qui auoit preſché ledit jour de Saint Mar¬
tin en ladite Abbaye, & qu’il l’auoit deu & pû̂ faire, com¬
me il l’auoit touſiours fait cy-deuant. Qu’il continuëroit
touſiours d’y preſcher quand il le voudroit, & de confeſ¬
ſer par tout le Dioceſe, ſouſtenant que l’approbation qui
luy en auoit eſté donnee, ne pouuoit eſtre reuoquee que
ſous les formes Canoniques, & pour crime. Qu’il faiſoit
cette declaration, afin que ledit Promoteur n’euſt point
ſujet d’en informer, & qu’il la luy auoit fait ſignifier. Que
de plus, ledit DomRoger s’eſtoit rendu appellant comme
d’abus de ladite permiſſion d’informer, par acte paſſé́ de¬
uant Notaires le 2. du mois de Nouembre dernier, dans
lequel acte d’appel, il auoit encore mis pluſieurs diſcours
inſolens & de meſpris, tant contre la perſonne de mondit
Seigneur de Limoges, que contre celle de ſon Promoteur.
Ledit ſieur Abbé de Marmieſſe a dit encore, qu’il auoit eu
aduis de Monſeigneur de Tulles, que Dom Gabriel de