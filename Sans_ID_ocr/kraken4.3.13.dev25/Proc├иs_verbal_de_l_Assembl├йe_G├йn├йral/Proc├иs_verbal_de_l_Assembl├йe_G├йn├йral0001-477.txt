472 Procez Verbal de l’Aſſemblée Generale
à cauſe des non-valeurs & des ſpoliations des Dioceſes,
ainſi qu’elle auoit promis de faire à la derniere ſeance;
ayant repreſenté, Que depuis que l’Aſſemblee tenoit il
auoit touſiours fait inſtance à ce qu’il luy pleuſt apporter
quelque ordre ſur les deſcharges dont pretendoient joüir
les Dioceſes ſpoliez, en conſideration deſquelles ils ne
vouloient point payer entierement ce qu’ils deuoient
de leurs decimes. Que dans l’eſperance que la Compa¬
gnie luy auoit donnee d’y pouruoir, il auoit touſiours
continué les payemens entiers à l’Hoſtel de Ville, ne
luy ayant jamais voulu ordonner de faire des retran¬
chemens, quelque inſtance qu’il luy en euſt faite. Qu’en
la derniere conference que la Compagnie eut auec
Monſieur le Surintendant & Meſſieurs les Commiſſai¬
res du Roy, en preſence des Preuoſt des Marchands &
Eſcheuins de la ville de Paris, on l’auoit engagé à con¬
tinuer encore pour trois ſemaines les payemens à l’Ho¬
ſtel de Ville ſans retranchement; & qu’apres ce temps¬
là il luy ſeroit pourueu. Que leſdites trois ſemaines
eſtoient expirees du jour d’hier; & qu’il ſupplioit là Com¬
pagnie de prendre vne reſolution pour remedier aux
non-valeurs des Dioceſes, & le ſoulager d’autant du
payement qu’il doit à l’Hoſtel de Ville, auſſi-bien qu’il ne
luy eſtoit plus poſſible d’y continuer les payemens en leur
entier; Et qu’il eſtoit en auance de trois cens mil liures,
pour leſquelles auances il demandoit à la Compagnie,
qu’il luy pleuſt luy accorder des intereſts. Il a encore re¬
preſenteé, qu’il y auoit à̀ pouruoir aux non-valeurs des
annees 1646. 1647. I68. & 1649. pour compenſation deſ¬
quelles l’Aſſemblee luyauoit ordonné de ne point payer la
ſomme de quatre-vingts douze mil liures prouenant des
arrerages des rentes du temps des derniers troubles de
Paris: mais qu’il eſtoit neceſſaire de faire ordonner que
cette ſomme luy demeuraſt entre les mains pour rempla¬
cement deſdites non-valeurs des annees paſſees. Qu’il
falloit outre cela pouruoir à celles de l’annee preſente