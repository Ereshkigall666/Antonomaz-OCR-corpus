da Clergé de France. 1. IANVIER. 639
 tenuë̈s ſur leur vnion, n’auoient point eſté verifiees: &
qu’elles auoient eſteé obtenuë̈s par des peſonnes ſans pou¬
uoir. Qu’ils auoient eu d’autres lettres du Roy le a May
646. qui les reuoquoient. Que le Pape Innocent . par
ſon Bref de l’annee rô47. auoit declaré l’vnion aux Som¬
maſques, bonne; & que ceux d’entr’eux qui auoient fait
profeſſion, eſtoient veritablement Religieux. Neant¬
moins, que pour certaines cauſes il les auoit ſeparez des
Sommaſques, & les auoit reſtablis au meſme eſtat qu’ils
eſtoient auparauant l’vnion: de ſorte qu’ils eſtoient decla¬
rez ſeculiers, puis qu’ils n’eſtoient Religieux que par l’v¬
nion aux Sommaſques, & qu’ils eſtoient reſtablis en leur
premier eſtat, qui eſtoit par la Bulle de Clement VI II.
vn Inſtitut ſeculier. Qu’ils alleguoient de plus, que Mon¬
ſeigneur l’Archeueſque de Paris s’eſtoit oppoſé au Parle¬
ment à la verification des Lettres du Roy, à ce qu’ils ne
fuſſent point receus en qualiteé́ de Reguliers. Que pour
ces raiſons ils ſouſtenoient que leur Congregation eſtoit
ſeculiere. Que le Pere General deſdits Peres de la Doctrine
Chreſtienne, qui d’autre-part ſouſtient la regularité de
leur Congregation, & auquel il auoit communiqué la
preſente requeſte, diſoit, que ceux qui faiſoient douter
de leur eſtat regulier eſtoient deux particuliers qui s’e¬
ſtoient retirez de leur communauté́ par l’ordre toutes¬
fois de Monſeigneur de Paris, & reſpondoit aà̀ ce qui eſtoit
contenu en leur requeſte, ſouſtenant par pluſieurs rai¬
ſons qu’ils eſtoient Religieux; premierement, parce que
le motif de leur vnion aux Sommaſques auoit eſté, ſur ce
qu’il ſembloit que leur congregation auoit la forme d’vn
inſtitut religieux, & tendoit à la regularit́. De ſorte que
quand le Pape Paul V. les auoit declarez Religieux, il
auoit ſuiuy ce qui eſtoit de leur premier inſtitut. Secon¬
dement: que quoy que leur eſtat ne fuſt pas encores tout
à fait regulier auparauant l’vnion aux Sommaſques; qu’ils
y auoient neantmoins depuis receu la regulariteé́ pour y
demeurer touſiours. En troiſieſme lieu, que dans le Cha¬