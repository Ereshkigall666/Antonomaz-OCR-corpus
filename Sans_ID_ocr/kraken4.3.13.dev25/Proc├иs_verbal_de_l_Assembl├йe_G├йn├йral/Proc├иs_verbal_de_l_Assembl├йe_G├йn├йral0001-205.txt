2ooProcez Verhbal de I’Aſſemblée Generale
& Prieur de Saint Cire, qu’il croyoit tres-raiſonnable de
leur accorder l’interuention deſdits ſieurs Agens; ce qui
ayant eſteé approuué par la Compagnie, il leur a eſteé́ or¬
donneé́ d’interuenir quand il ſeroit à propos.
Ledit ſieur Promoteur a repreſenté en ſuitte, que
Meſſeigneurs les Prelats qui ſont à Paris, s’eſtans aſſem¬
blez chez Monſeigneur le Cardinal Mazarin à l’occaſion
de Meſſieurs de la Nobleſſe, qui s’eſtoient auſſi aſſemblez
pour des intereſts particuliers, dont ils auoient deſiré faire
part à Meſſieurs du Clergé, il fut queſtion de ſçauoir les
ordres qu’on auoit à garder auec Meſſieurs de la Nobleſſe,
qui auoient depute quatre perſonnes de condition d’en¬
tr’eux pour viſiter Meſſieurs du Clergé extraordinaire¬
ment aſſemblez; pour raiſon dequoy on auoit eu recours
au procés verbal de la Chambre Eccleſiaſtique des Eſtats
de l’annee 16̃i4. qu’on auoit eſté obligé de prendre dans
la Bibliotheque de Monſeigneur le Cardinal Mazarin, ne
s’en eſtant point trouueé dans les Archiues du Clergé, ny
meſmes chez les Libraires: ce qui auoit donné ſujet à Meſ¬
ſeigneurs les Prelats aſſemblez, d’ordonner à Vitré qui
eſtoit preſent de le r’imprimer, comme eſtant tres-vtile
& neceſſaire au Clergé, à la charge d’en mettre deux
exemplaires aux Archiues, dont il auoit eſté fait delibe¬
ration, de laquelle il rapportoit l’extrait. Que Vitré ſup¬
plioit la Compagnie qu’il luy pleuſt luy alloüer la dépen¬
ſe de cette impreſſion dans les comptes qu’il auoit à luy
fournir. L’Aſſemblee ayant jugé́ ce procés verbal auan¬
tageux pour le Clergé, elle a d’vn commun conſentement
approuué l’impreſſion d’iceluy, & a ordonné qu’elle ſe¬
roit paſſee en deſpenſe dans le compte que Vitré rendroit
des frais qu’il a faits pour le Clergé, Qu’il en bailleroit pre¬
ſentement vn exemplaire relié́ à chacun des ſieurs depu¬
tez, & qu’il en mettroit auſſi deux reliez dans les Archi¬
ues.
 