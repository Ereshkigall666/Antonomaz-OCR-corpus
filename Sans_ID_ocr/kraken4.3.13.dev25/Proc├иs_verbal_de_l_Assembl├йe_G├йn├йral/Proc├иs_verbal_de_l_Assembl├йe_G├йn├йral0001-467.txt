62 Procez Verhal de lI’Aſſemblée Generale
gneur de la Rochelle auoit eſcrit icy qu’ils auoient mis vn
preſche par force & par violence en vne parroiſſe de
 Monſieur d’Eſtiſſac. Qu’ils s’augmentoient tous les jours;
qu’il falloit y pouruoir, comme aux autres violences que
ſouffroit l’Egliſe en la perſonne de Monſeigneur de Mire¬
poix, qui n’eſtoit pas moins chaſſé de ſon Dioceſe que
Monſeigneur de Niſmes par l’empeſchement qu’il auoit
en ſes fonctions.
 Apres cela, l’affaire de Monſeigneur de Niſmes, &
celle que les Huguenots ont fait depuis en la meſme Ville
pour l’eſtabliſſement d’vn Regent au College, ayans eſté
agitees, il a eſté dit, Que le Roy auoit pourueu à ce qui
regardoit la premiere affaire, & que l’on auoit donné aux
Deputez que Monſeigneur de Niſmes auoit enuoyé aà̀ la
Cour, des lettres pour Monſieur le Comte de Bioules
Lieutenant de Roy en Languedoc, & pour Monſieur de
Breteüil Intendant de ladite Prouince, afin de pouruoir
à cette affaire, & que les Deputez s’en eſtoient retournez.
Que neantmoins ceux qui auoient eſté́ enuoyez à l’Aſ¬
ſemblee qui eſtoient encore icy, proteſtoient que Mon¬
ſeigneur de Niſmes & ſon Clergé ne receuroient point
d’accommodement que celuy que l’Aſſemblee approu¬
ueroit. Dequoy chacun n’eſtant pas conuenu, & ayant
eſté ſouſtenu qu’il y auoit ordre pour l’accommodement,
& que pluſieurs des Chanoines eſtoient meſmes retour¬
nez pour eſtre eſclaircis de tout le fait; l’on a jugé à pro¬
pos de faire entrer les deputez de Niſmes qui eſtoient
dans le Cloiſtre, afin de s’en informer au vray: comme
auſſi du droit que l’on diſoit que ceux de la pretenduë Re¬
ligion reformee pretendoient auoir de, pouruoir d’vn
Regent en la ſeconde claſſe du College des Ieſuites à Niſ
mes. Leſdits ſieurs Deputez eſtant entrez, Monſeigneur
de Rheims leura dit, Que la Compagnie deſiroit ſçauoir
ſi les deputez qu’ils auoient à la Cour auoient accepté les
ordres enuoyez à Monſieur le Comte de Bioules, ſur les
violences commiſes par ceux de la pretenduë̈ Religion