du Clergé de France. 3o.IANVIER. 68
eſté chargé́ de faire des remonnſtrances à la Reyne ſur le
liure portant pour tiltre: Remonſtrances au Roy ſur le pou¬
uoir & l’authorité qu’il a ſur les biens Eccleſiaſtques, que
l’Aſſemblee auoit jugé meriter ſa cenſure: & qu’on ne luy
auoit point dit à quoy il deuoit conclurre, ny nommé les
Deputez qui deuoient l’accompagner. Surquoy la reſo¬
lution qui auoit eſteé́ priſe le jour precedent, contenant la
condamnation dudit liure & les concluſions de la Re¬
monſtrance, ont eſteé leuës, & Meſſeigneurs de S. Ponts,
de Viuiers & d’Agen, & les ſieurs Abbé́ de Villars, de
Carbon, de Cazalets Archidiacre de Narbonne, & Gon
Official de Chalon nommez pour accompagner Monſei¬
gneur de Cominges.
DV LVNDT TRENTIESME IANVIER,
à huit heures du matin, Monſeigneur lArcheueſque
de Rheims preſidant.
T
E procés verbal a eſté leu & ſigné. Sur ce que mon¬
dit Seigneur le Preſident a demandé au ſieur Abbé
de Marmieſſe Agent s’il auoit les arreſts qu’il auoit eſté
chargé de retirer; ledit ſieur Abbé de Marmieſſe a dit,
Qu’il auoit veu ceux qui auoient eſté accordez, tous
ſeellez, fors celuy des Aydes, & les Declarations pour le
Controolle. Que celuy des Aydes auoit eſté ſigné par
Monſieur le Surintendant, qui en auoit fait difficulté́ juſ¬
ques à preſent; & qu’il ſeroit ſeellé au premier jour auec
les Declarations. Que la difficulté́ eſtoit, que leſdits arreſts
ayant eſteé́ ſeellez à l’ordinaire, les Officiers de la Chancel¬ 
lerie ne les vouloient pas deliurer ſans eſtre payez du droit
de ſeau. Qu’il en auoit parlé à Monſieur le Gardeé des
Seaux, qui luy auoit dit, que ces droits-là eſtoient aux Of¬
ficiers, & qu’il ne pouuoit pas les leur oſter. Que quand on
auoit autrefois donneé gratuitement des arreſts, le Roy
auoit dedommagé les Officiers ſur ce que les Aſſemblees
luy donnoient. Que l’Aſſemblee n’auoit point encore rien
RRrr ij