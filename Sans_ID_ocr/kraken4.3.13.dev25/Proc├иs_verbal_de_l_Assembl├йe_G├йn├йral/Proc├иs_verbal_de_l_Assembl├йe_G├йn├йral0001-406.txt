1
du Clergé de France. . OCTOBRE. 4o1
IV. De ce que Meſſieurs du Parlement de Thou¬
louze vouloient obliger les Conſeillers Clercs des Parle¬
mens, d’aller ſeruir a leur tour dans la Chambre de la
Tournelle, ainſi que les Conſeillers laïcs, quoy qu’à cau¬
ſe des Ordres ſacrez ils ne puiſſent juger ny meſme aſſi¬
ſter au jugement d’aucun crime de mort: Qu’il auoit eſté́
accordé pour cela vne Declaration pour exempter leſdits
Conſeillers Clercs d’aller ſeruir à la Tournelle, conformé¬
ment à ce qui s’eſt touſiours prattiqué́ dans les autres Par¬
lemens, meſmes dans celuy de Thoulouze.
V. Qu’ils auoient demandé qu’il pluûſt au Roy de faire
accorder aux Eueſques voix deliberatiue dans les Parle¬
mens où ils ont ſeance: Qu’il auoit eſté dit qu’il en ſeroit
parlé au retour du Roy.
VI. Qu’il fuſt fait defenſes au Parlement de Thou¬
louze, & aux autres Parlemens, de taxer les Eueſques ny
les autres Eccleſiaſtiques pour les aumoſnes, & de proce¬
der à l’encontre d’eux pour cela par ſaiſie de leur tem¬
porel: Que Meſſieurs du Conſeil auoient accordé vn ar¬
reſt ſur ce ſujet; & vn autre arreſt auſſi pour faire ren¬
dre les comptes des Fabriques pardeuant les Eueſques,
 ou leurs Officiaux & Archidiacres faiſans leurs viſites.
Qu’ils auoient parlé des exemptions accordees aux
Eccleſiaſtiques, tant pour les aydes & le ſel, que pour les
tailles, pour leſquelles on auoit promis des arreſts, confor¬
mément aux Declarations & aux arreſts cy-deuant
donnez.
Que ſur la plainte qu’on auoit fait de ce que les Gentils¬
hommes prenoient les diſmes des Eccleſiaſtiques à̀ ferme
pour tel prix qu’ils vouloient, par force & authorité,
ſous des noms interpoſez, & que les peuples refuſoient
en Normandie, en Bretagne & en Bourgongne, depayer
les diſmes du millet, du lin, du bled noir, & de tous lesau¬
tres menus grains. Il auoit eſteé promis deux arreſts pour
remedier à ces deux inconueniens.
Que l’on auoit auſſi promis vn autre arreſt, pour deſ¬
Eee