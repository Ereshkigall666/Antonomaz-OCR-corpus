du Clergé de France. . OCTOBRE. 395
confeſſer & preſcher, & promet de la faire executer dans
ſon Dioceſe. La Compagnie a loüé le zele de Meſſei¬
gneurs de Roüien & de Poitiers à faire executer les ordres
de l’Aſſemblee.
Ledit ſieur Promoteur a repreſenté, Que ſur l’arreſt
qui auoit eſté obtenu le o. Septembre dernier, contre le
ſieur de Berland, Prieur de Saint Denis de la Chartre, afin
d’eſtre contraint à rendre les tiltres, contracts & autres
papiers qu’il auoit eus du traittant du huictieſme denier;
ledit ſieur Berland luy auoit fait ſignifier pour les Agens
generaux dudit Clergé, vn acte d’oppoſition à l’execu¬
tion d’iceluy pour les cauſes portees par ledit acte; & qu’à
la ſignification qui luy en auoit eſté faite, il auoit reſpon¬
du qu’il n’eſtoit plus Agent du Clergeé́, & qu’il ſe falloit
 addreſſer au ſieur Abbé de Marmieſſe, à̀ preſent l’vn des
Agents: ayant declareé en outre comme il eſtoit allé plu¬
ſieurs fois le prier de rendre leſdits papiers, & que Meſ¬
ſieurs du Clergé auoient ſatisfait de leur part au traitté
qu’ils auoient fait enſemble. Que ledit ſieur de Berland
auoit en ſuitte preſenté Requeſte au Conſeil, par laquelle
il demandoit d’eſtre receu oppoſant à l’execution dudit
arreſt du Conſeil du vingtieſme Septembre, & que de¬
fenſes fuſſent faites de le mettre en execution juſques à
ce qu’il euſt eſté oüy; & de plus que luy qui parle fut aſſi¬
gné au Conſeil, pour ſe voir condamner à repreſenter le
traitté fait entre Monſeigneur le Cardinal, Monſeigneur
de Xaintes, & le ſieur Frezal Deputez de l’Aſſemblee ge¬
nerale du Clergé, qui ſe tenoit en l’annee 1646. & luy,
pour eſtre executé par les parties ſelon ſa forme & teneur,
ainſi qu’il offroit de le faire; & à faute de le repreſenter,
qu’il fuſt condamné en ſon propre & priué nom, luy payer
tous les appointemens qui ſe trouueront luy eſtre deus
pour le temps qu’il a eſté Agent; enſemble les frais qu’il a
faits pour ledit Clergé pendant le temps de ladite Agen¬
ce; & qu’il concluoit encore à ce qu’il luy fuſt donnéacte,
qu’en ſatisfaiſant par Meſſieurs du Clergé audit traitté́, il
Ddd ij