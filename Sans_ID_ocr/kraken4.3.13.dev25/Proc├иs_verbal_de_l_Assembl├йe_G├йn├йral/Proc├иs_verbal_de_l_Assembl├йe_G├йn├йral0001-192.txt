dae Clergé de France. 23. IVILLET. 187
mément à la deliberation; ou de ſeruir à leurs deſpens; ou
de ſe ſeparer de la compagnie, ſi elle vouloit faire des loix
nouuelles à leur prejudice contre les anciens vſages, qui
eſtoient de faire ces ſortes d’impoſitions pour la plus lon¬
gue tenuë̈ des aſſemblees au ſol la liure ſur le pied des
decimes. Qu’il reconnoiſſoit que la premiere voye non
ſeulement eſtoit contre la conſcience des deputez deſdi¬
tes prouinces; mais auſſi qu’elle eſtoit abſolument impoſ¬
ſible, quand meſme ils voudroient conſentir laſchement
aà la deſolation de leurs prouinces. Que la ſeconde, par
vne ſingularité affectee qui accuſoit leurs confreres, les
rendroit ſuſpects parmy eux: Et qu’ainſi, pour éuiter ces
deux mal-heurs ils ſe reduiſoient à̀ vn dernier party en
vne occaſion où le nombre preualoit, qui eſtoit de deman¬
der congé à la compagnie, puis que leur ſeruice y eſtoit ſi
peu conſideré, qu’on leur oſtoit tous les moyens d’y ſub¬
ſiſter: Supplians toutefois l’aſſemblee pour toute grace,
de ne point comprendre leſdites prouinces dans les nou¬
uelles impoſitions qu’elle pourroit ordonner.
 Sur laquelle remonſtrance Monſeigneur de Rheims a
dit, Que la compagnie y feroit les conſiderations neceſ¬
ſaires, & qu’elle aurolt egard aà̀ tout ce qui ſeroit trouué
raiſonnable.
Apres quoy Meſſeigneurs les Commiſſaires des com¬
ptes ont pris le bureau, & continuant l’examen de celuy
de l’annee 1645. ſur le rapport qui a eſté fait des arreſts
& autres pieces juſtificatiues de l’augmentation de deſ¬
charge de dix mil liures accordee à Monſeigneur le Car¬
dinal Mazarin, pour commencer à en joüir depuis le pre¬
mier Ianuier de l’annee 1645. enſemble de la quittance du
payement fait de ladite ſomme. Apres que lecture a eſté
faite deſdites actes, conformément à l’apoſtil mis ſur ledit
article de deſcharge, il a eſté deliberé ſur l’augmentation,
 & par l’aduis des prouinces arreſté, qu’il ſeroit mis pour
apoſtil à l’article contenant l’augmentation de ladite dé¬
charge pour ladite ſomme de dix mil liures: Rayé, ſaufau
comptable à ſe pouruoir vers qui bon luy ſemblera.
Aa ij