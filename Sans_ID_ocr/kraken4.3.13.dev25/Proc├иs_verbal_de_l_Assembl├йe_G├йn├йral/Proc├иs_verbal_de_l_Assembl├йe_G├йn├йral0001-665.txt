66o Procez Verbal de l’Aſſeamblée Generale
ſeulement la colere du Prince, la Nobleſſe & le peuple
contre les Eccleſiaſtiques; mais encore par des maximes
pernicieuſes, heretiques & impies, aſſujettiſſoit l’Egliſe à
la plus honteuſe & à la plus baſſe de toutes les ſeruitudes.
Que le tiltre de ce liure eſtoit: Remonſtrances faites au Roy
ſur le pouuoir & l’authoriteé que ſa Majeſté a ſur le temporel
de l’Eſtat Eccleſiaſtique, pour le ſoulagement de tous les autres
Sujets, tant Nobles que du T iers-Eſtat. Qu’il eſtoit aiſe de
juger par ce tiltre, que l’intention de l’Autheur eſtoit de
réueiller les maximes damnables qui ont autrefois armeé
Henry II. Roy d’Angleterre, contre Saint Thomas de
Cantorbery; ou d’inſpirer à noſtre jeune Monarque des
penſees encore plus impies: A quoy nous eſtions aſſeurez
que la Religion & la pieté de la Reyne s’oppoſeroient
auſſi fortement qu’on le pouuoit deſirer, quand on luy en
feroit connoiſtre l’importance. Qu’il paroiſſoit aſſez que
ſon deſſein eſtoit fondé ſur la doctrine de Viclef & de
Iean Hus condamnee au Concile de Conſtance, quioſtoit
aà l’Egliſe la proprieté deſes biens: mais qu’il alloit encore
plus auant, en ce que ces Hereſiarques ne priuoient les
Eccleſiaſtiques de leurs biens qu’alors qu’ils en auoient
abuſeé, & que l’Autheur de ce liure les en priuoit abſolu¬
ment, rendant le Prince vrayement proprietaire des biens
de l’Egliſe & en tout temps; de façon qu’il luy donnoit
pouuoir d’en diſpoſer à ſa volonté: mettant de plus les
perſonnes des Eccleſiaſtiques dans vne entiere dépendan¬
ce de la puiſſance temporelle, & ne leur accordant non
plus d’immunitez & de franchiſes qu’à tout le reſte des
Sujets du Roy. Que dans cet eſprit il propoſoit aà̀ ſa Ma¬
jeſté, à l’occaſionde la neceſſité preſente de ſes affaires, de
prendre vne annee entiere du reuenu detoutes les Egli¬
ſes de France en quatre ans, qui eſtoit vn quart pour cha¬
cune annee. Qu’il diſoit que le Roy en pouuoit ainſi vſer
ſans le conſentement du Clergeé, parce que ce ſeroit com¬
mettre l’authorité Royale que de mettre vne propoſition
de cette qualité en deliberation dans les Aſſemblees ge¬