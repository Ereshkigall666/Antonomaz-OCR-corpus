du Clergé de France.3. AoOVST. 2o5
qui a eſté approuué par l’aſſemblee, qui a ordonneé, Qu’il
ſeroit imprimé́: Et pour le reuoir, Monſeigueur le Preſi¬
dent a nommeé Meſſeigneurs de Saint Malo & de Saint
Paul, auec les ſieurs Abbé de Carbon & de Bazoches.
En meſme temps mondit Seigneur le Preſident a re¬
preſenté, qu’il eſtoit à̀ propos auſſi de nommer de bonne
heure quelqu’vn pour faire la harangue au Roy à la fin
de l’aſſemblee: & Monſeigneur de Cominges ayant eſté
nommé, il en a accepté la charge, & a remercié la Com¬
pagnie de l’honneur qu’elle luy faiſoit.
Il a eſté́ dit en ſuitte, Que les prouinces auoient chargeé
pluſieurs des ſieurs Deputez de beaucoup de memoires,
ſur leſquels il eſtoit raiſonnable de faire remonſtrance au
Roy, afin qu’il y fuſt pourueu: & ayant eſté́ jugé neceſ¬
ſaire de les examiner pour en faire rapport à la Compa¬
gnie, afin qu’elle y priſt la reſolution qu’elle jugeroit à
propos, Meſſeigneurs de Saint Ponts, d’Agen & de Co¬
 minges, auec les ſieurs Thoreau Doyen de Poitiers, Gon
Official de Chalon, & Muſnier Doyen d’Orleans, ont eſté
priez de ſe les faire communiquer, pour apres en informer
la Compagnie.
Le ſieur Promoteur a rapporté, Que les Curez des en¬
uirons de Paris luy auoient mis en main vne Requeſte,
par laquelle ils expoſoient, que depuis dix ou douze ans
pluſieurs particuliers qui ont du domaine dans les lieux
circonvoiſins de Paris, changeoient la nature des terres,
ſemant du ſain-foin au lieu du bled dont elles eſtoient en¬
ſemencees auparauant, & arrachoient les vignes pour
ſemer tout de meſme du ſain-foin; ce qui leur cauſoit vne
diminution notable dans le reuenu de leurs Cures, parce
que les proprietaires deſdites terres ne vouloient point
payer les dixmes du ſain-foin, le pretendans de la nature
des autres foins qui viennent naturellement dans les prai¬
ries, dont il ne ſe paye point de dixme. Qu’ils auoient
pour raiſon de cela intenté́ procés, qui eſtoit pendant en
la Grand’Chambre au rapport de Monſieur Ferrand, &
Ce iij