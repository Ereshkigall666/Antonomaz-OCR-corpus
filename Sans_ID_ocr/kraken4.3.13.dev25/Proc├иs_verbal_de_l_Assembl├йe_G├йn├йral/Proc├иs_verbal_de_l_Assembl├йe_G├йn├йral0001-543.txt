58 Procez Verbal de IAſſemblée Generale
 liberer Samedy prochain ſur celle du Roy, ſi les autres de
 l’Aſſemblee ſont acheuees.
Monſeigneur d’Auxerre a dit, Que Monſeigneur de
Sens luy auoit eſcrit que l’on n’auoit rien execut́ de ce
qui auoit eſté propoſé pour l’accommodement du diffe¬
rend qu’il a auec Monſeigneur l’Archeueſque de Paris, &
qu’il auoit plû à la Compagnie ſe charger d’en pourſuiure
l’execution aupreés de la Reyne: qu’on n’auoit point du
tout pourueu à̀ ſon deſdommagement, & qu’il prioit la
Compagnie de luy faire ſçauoir ce qu’elle veut qu’il faſſe,
luy eſtant neceſſaire de pouruoir à la conſeruation de ſes
droits. Cette affaire qui a eſté jugee d’importance a eſté́
remiſe à vn autre jour.
DV JEVDT PREMIER DECEMBRE,
à huit heures du matin, Monſeigneur l’Archeueſque
de Rheims preſidant.
I
E procés verbal a eſté leu & ſigné.
 Monſeigneur d’Auxerre a dit, Que l’on auoit re¬
mis aà̀ ce matin à prendre vne reſolution ſur la propoſition
qu’il auoit faite le jour precedent de la part de Monſei¬
gneur l’Archeueſque de Sens, lequel repreſentoit à la
Compagnie, qu’il auoit ſurſis toutes ſes pourſuittes con¬
tre Monſeigneur l’Archeueſque de Paris, ſur l’eſperance
qu’on luy auoit donnee d’vn aecommodement, & en
conſideration de ce que laCompagnie s’eſtoit voulu char¬
ger d’en pourſuiure l’execution auprés de la Reyne. Qu’à
cet effet on luy auoit fait eſperer vn dédommagement
pour ſon Egliſe, aà̀ cauſe de l’erection de Paris en Arche¬
ueſché. Que n’y ayant point eſté pourueu juſques à pre¬
ſent, il ſupplioit l’Aſſemblee de luy preſcrire ce qu’il auoit
aà faire, & de pouruoir ſur les demandes qu’il a cy-deuant
faites contre la prouince de Paris.
Cela a donné lieu à diſcuter les intereſts de l’vne & de
I’autre prouince, & l’on a fait lire ce qui en auoit eſteé dit