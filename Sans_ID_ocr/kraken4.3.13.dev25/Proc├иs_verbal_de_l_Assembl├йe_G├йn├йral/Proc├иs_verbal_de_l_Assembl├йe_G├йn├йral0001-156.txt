du Clergé de France. ,. IVILLET. 15
tout cela auoit eſté juſques à preſent inutile, & n’auoit
ſeruy qu’à les rendre plus opiniaſtres, ayans taſché de di¬
minuer la validité́ de ſes ordonnances, par des libelles
qu’ils auoient fait courir, & d’aliener l’affection de ſes dio¬
ceſains par des lettres qu’ils auoient enuoyees à des parti¬
culiers de Sens, conceuës en des termes injurieux. Que
pour diminuer la force de l’approbation des Prelats, ils
publioient par tout que celle qu’ils leur demandoient
pour confeſſer, n’eſtoit qu’vn reſpect qu’ils rendoient
aux Eueſques, ayans du Pape la juriſdiction de pouuoir
confeſſer. Qu’il ſupplioit là-deſſus Meſſeigneurs les Pre¬
lats de ſe reſſouuenir du cinquieſme & ſixieſme article
du Reglement qu’ils auoient fait, qui impoſe neceſſité́
aux Religieux de prendre par eſcrit ladite permiſſion de
confeſſer.
 Il a dit en ſuitte, que les Ieſuites n’eſtoient point com¬
me les autres Religieux priuilegiez; parce qu’encores
qu’ils euſſent comme eux des priuileges des Papes, qu’ils
eſtoient neantmoins receus en France à condition qu’ils
ſeroient ſoûmis aux Ordinaires. Qu’ils auoient meſme
autresfois reconnû Monſeigneur d’Amiens, & qu’ils:
sS’eſtoient ſoû̂mis à ſa juriſdiction; & la-deſſus il a rappor¬
té ce qui eſt dit dans les lettres de leur eſtabliſſement en
France de l’an 15y6o. la peine que le Parlement auoit euë à̀
les verifier: comme l’on auoit pris l’auis de Monſeigneur
l’Archeueſque de Paris, celuy de l’Vniuerſité & celuy de la
Faculté de Theologie. Comme ils auoient eſté renuoyez
encore vers Meſſeigneurs les Prelats aſſemblez au Collo¬
que de Poiſſy, tous leſquels auoient fait de tres-mauuais
prognoſticqs de leur Ordre, & dont on auoit deſia veu
de faſcheuſes ſuittes. Que le Parlement auoit enfin verifié
leurs lettres d’eſtabliſſement, apres la declaration qu’ils
auoient faite qu’ils n’entendoient point que leurs priui¬
leges prejudiciaſſent aux droits Epiſcopaux ny aux Par¬
rochiaux; & à la charge auſſi que l’Eueſque Dioceſain
auroit toute ſurintendance, juriſdiction & correction ſur