du Clergé de France. 3 IANVIER. 
auoit empriſonné vn Preſtre au Fort-Leueſque, faute
d’auoir payé vne amande de quatre cens liures, à laquelle
il auoit eſteé condamné au Conſeil, pour s’eſtre pourueu
au Parlement. Que cela eſtoit contre les immunitez des
Eccleſiaſtiques, & demandoit qu’il pleuſt à la Compagnie
luy donner ſon aſſiſtance pour le ſortir de priſon. L’on a
ordonneé, Qu’il ſe pouruoiroit vers les ſieurs Agents, auſ¬
quels il a eſté́ donné charge de preſenter requeſte pour
luy.
Monſeigneur d’Auxerre a dit, Que Monſeigneur de
Meaux l’auoit prieé de ſupplier la Compagnie de vouloir
interceder auprés de noſtre Saint Pere pour la canoniza¬
tion de Sœur Marie de l’Incarnation Carmelite: & Mon¬
ſeigneur de Saint Malo a fait la meſme priere pour Sœur
Magdelaine de Saint Ioſeph, qui eſtoit auſſi Carmelite.
Et ſur ce qui a eſté́ dit, qu’on auoit eu beaucoup de mar¬
ques de leur ſainteté́ depuis leur mort; la Compagnie a
accordé volontiers ſon interceſſion, & d’en eſcrire à ſa
Sainteté. Monſeigneur de Vabres a eſté prié d’en dreſſer
les lettres.
Le ſieur Promoteurarapporté, Que dans la conference
que le ſieur Abbé Tubeuf & luy auoient euë auec Mon¬
ſieur Daligre pour l’expedition des Arreſts qu’on auoit
promis; ils luy ont parlé de celuy que le Parlement de
Rouen auoit donné pour empeſcher la tenuë du Concile
Prouincial de Rouen. Qu’ils luy auoient dit la reſolution
que la Compagnie auoit priſe de prier Monſeigneur l’Ar¬
cheueſque de Roien de commencer la tenuë de ſon
Concile Prouincial au jour qu’il l’auoit indit, nonobſtant
ledit Arreſt, & de ſe ſeruir des moyens que Dieuluy auoit
mis en main en cas de plus grand empeſchement. Qu’ils
luy auoient fait entendre, que le Roy deuoit de ſon coſté
apporter les remedes neceſſaires pour empeſcher qu’vn
Arreſt ſi prejudiciable à la liberteé de l’Egliſe, euſt lieu.
Que Monſieur Daligre auoit promis d’en parler à̀ Mon¬
ſieur le Garde des Seaux. La Compagnie a jugé qu’il