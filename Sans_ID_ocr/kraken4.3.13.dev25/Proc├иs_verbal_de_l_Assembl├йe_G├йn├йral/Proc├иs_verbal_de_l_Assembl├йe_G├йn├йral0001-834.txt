du Clergé de France. a. MARS. 829
ſi les Cardinaux, ſelon l’ancienne institution, doiuent estre
diſtribuez, en trois Ordres; ſçauoir, des Eueſques, des Preſtres
& des Diacres: & s’il est certain que ces trou Ordres compo¬
ſent les degrez de la Hierarchie, ne s’enſuit-il pas par vne
conſequence manifeſte, que la preuue generale du droit des Ec.
cleſiaſtiques fait la conuiction de celuy des Cardinaux? Ie
pourrois citer le Concile de Baſle, d’où on a tiré la Pragmatique
Sanction, ſi, celebre par les Officiers de vos Parlemens, qui
ordonne que lés Cardinaux ſeront choiſis de tous les Royaumes
Catholiques, afin que par vne connoiſſance plus diſtincte des
affaires des Prouinces, ils ſoient plus capables du regime de
l’Egliſe vniuerſelle. Or eſt-il que les Cardinaux ſeroient peu
vtiles aux aduantages des oyaumes, ſt leur condition les re¬
leguoit neceſairement à Rome. Ie pourrois enfin alleguer en
leur faueur le tiltre de la poſſeßion: Car nos Hiſtoires nous
apprennent que pluſieurs ont eſté depoſitaires des Sceaux de
voſtre Maieſteé́; & que ſous les Rois vos predeceſſeurs, preſ¬
que tous ont eu la principale direction de leurs affaires. Ne
deuons-nous donc pas publier auec vn grand Eueſque de Fran¬
ce ues de Chartres, que nos Rois en tout temps ont communiqué
leurs plus precieuſes faueurs à l’Egliſe? & n’eſprouuons-nous
pas, MADAME, dans le mouuement preſent les efets de la
protection que voſtre Maieſté nous accorde auec vne force
digne de ſon Zele? Mais comme on entreprend de ietter des
nuages pour obſcurcir par des obiecbions plus specieuſes que ſo¬
lides les clartez, de cette verité, ie me reduis dans les termes
d’vne deffenſe legitime, à ſauuer les apparences, dont on s’eforce
d’eſbloüyr les yeux de vostre Maieſté.
Eſt-il iuſte, SIRE, que dans vne controuerſe ſi importante
on abandonne le poinct principal de la queſtion, pour s’empor¬
ter auec outrage contre vn incident? eſt-il iuſte qu’on paſſe de
la cauſe à la perſonne; & qu’on deshonnore le ardinalat par
vne fleſtriſſure honteuſe, ſous le pretexte des crimes tres-ſou¬
uent ſuppoſez, dont on noircit la reputation des particuliers?
S’il faut remonter au delà du ſiecle de nos peres; qui peut nier
que les Cardinaux Briſſonnet, d’Amboiſe, du Prat, de Lor¬
MMmmm iij
