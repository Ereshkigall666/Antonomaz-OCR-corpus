du Clergé de France. . AOVST. 219
eſtimant que l’on ne pouuoit plus vtilement employer les
deniers du Clergé, & par l’aduis commun a eſté ordonné́
mil liures pour eſtre employez aà ce ſujet par l’ordre de
Monſeigneur d’Orleans.
Monſeigneur de Cominges a dit, Que luy, Monſei¬
gneur d’Orleans, & les ſieurs Abbez de Boisdauphin &
de Vic, auoient veu Monſieur le premier Preſident ſui¬
uant l’ordre de la Compagnie, pour les Curez des enui¬
rons de Paris qui demandent les dixmes des terres ſemees
en ſain-foin, & qui eſtoient auparauant ſemees en bled,
ou plantees en vignes. Qu’il leur auoit dit qu’ils n’auoient
point veu les parties qui pourſuiuoient cette affaire, &
qu’il leur rendroit touſiours fort bonne juſtice. Qu’ils
auoient auſſi veu Monſieur Ferrand Rapporteur de leur
procés, qui leur auoit dit la meſme choſe.
Monſeigneur d’Ambrun ayant propoſé que l’on pre¬
tendoit empeſcher Meſſeigneurs les Prelats de s’aſſem¬
bler hors des Aſſemblees generales; & que bien ſouuent
il arriuoit difficulté auec meſdits Seigneurs & les ſieurs
Agens pour la conuocation deſdites Aſſemblees. Qu’il
croyoit qu’il eſtoit neceſſaire de regler comment leſdits
ſieurs Agens ſe deuoient gouuerner en de ſemblables
rencontres. Surquoy deliberation priſe par les prouin¬
ces, il a eſté reſolu de maintenir les aſſemblees de Meſ¬
ſeigneurs les Prelats, quelques defenſes qu’on leur en pûſt
faire, & ce faiſant que meſdits Seigneurs ſe pourront aſ¬
ſembler pour les affaires, tant du premier que du ſecond
Ordre; & auparauant que de le faire, l’ancien des Sei¬
gneurs Archeueſques ou Eueſques qui ſeront à Paris, en
aduertira les ſieurs Agens, auſquels il communiquera, ſi
bon luy ſemble, le ſujet pour lequel il conuoque l’Aſſem¬
blee, & ſeront leſdits ſieurs Agens obligez d’enuoyer par
ſon ordre leurs billets pour la conuocation deſdits Sei¬
gneurs Prelats, eſtant neantmoins loiſible auſdits ſieurs
Agens de les’auertir en d’autres rencontres, pour s’aſſem¬
bler ſelon les occurrences des affaires qu’ils jugeront à
propos pour le bien ou l’honneur du Clergé.
Ee ij