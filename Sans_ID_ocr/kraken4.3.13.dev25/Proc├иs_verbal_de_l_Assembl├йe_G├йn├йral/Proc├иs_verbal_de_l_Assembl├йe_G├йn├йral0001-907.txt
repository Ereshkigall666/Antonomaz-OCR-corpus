9o2 Procez Verbal de l’Aſſemblée Generale
DV ME RCREDT DOVZIESME AVRIL,
a huit heures du matin, Monſeigneur lArcheueſque
d’Ambrun preſidant.
1
E procés verbal a eſté leu & ſigné.
 Monſeigneur d’Ambrun a dit, Que chacun con¬
noiſſoit aſſez la perte que l’Egliſe auoit faite en la perſon¬
ne de Monſeigneur l’Archeueſque de Rheims qui eſtoit
decedé la veille du jour de Paſques. Toute la Compagnie
en a teſmoigné beaucoup de douleur par l’eſtime qu’elle
faiſoit de ſon merite, & a eſté dit auſſi-toſt vn De pro¬
fundis que Monſeigneur le Preſident a commencé, & qui
a eſté́ ſuiuy alternatiuement par tous les ſieurs Deputez;
en ſuitte dequoy ledit Seigneur Preſident a dit le Fide¬
lium & le Pater nofter. Apres quoy il a repreſenté que le
peu de temps que la Compagnie auoit encore à s’aſſem¬
bler, ne luy permettant pas auant que de ſe ſeparer de luy
rendre les derniers deuoirs qui ſont deus à ſa memoire,
par vn ſeruice ſolemnel; il croyoit à propos de charger les
ſieurs Agens d’en prendre le ſoin, & de diſpoſer le pluſtoſt
qu’ils pourront tout ce qui ſera neceſſaire pour s’en ac¬
quitter, afin que Meſſeigneurs les Prelats de l’Aſſemblee
& les ſieurs Deputez du ſecond Ordre qui pourront re¬
ſter encore icy quelque temps auant de s’en aller dans
leurs prouinces, y puiſſent aſſiſter; & pour ceét effet Mon¬
ſeigneur d’Ambrun a prié Monſeigneur d’Auxerre de
vouloir dire la Meſſe. Pour les Preſtres & Diacres aſſiſtans
on a remis à les nommer au temps que ſe fera la celebra¬
tion du ſeruice. Toute la Compagnie a prié Monſei¬
gneur d’Ambrun de vouloir faire l’oraiſon funebre, ce
qu’il a accepté́; & attendu que l’eſtat des frais communs
eſtoit ſigné, le ſieur de Maneuilette a eſté chargé de payer
ce qu’il faudra pour la deſpenſe dudit Seruice, ſuiuant
l’ordonnance qui en ſera ſignee par Monſeigneur d’Am¬
brun, pour en compter en l’Aſſemblee prochaine. La