8o4 Procez Verbal de l’Aſſemblée Generale
trois points ſur leſquels il falloit deliberer. Le premier re¬
gardoit le rembourſement deſdits Offices, pour lequel la
Compagnie n’auoit point encore pris de reſolution.Le ſe¬
cond, la ſomme que l’on deuoit rembourſer, ſi ce ſeroit la
ſomme principale ſeulement dont a eſté fait liquidation,
ou bien encore les intereſts qu’ils demandent, auec leurs
deſpens, dommages, frais & loyaux couſts. Le troiſieſme,
la maniere en laquelle ſe doit faire le rembourſement,
ſoit de la ſomme principale, ou deſdits intereſts, frais &
loyaux couſts.
 Apres le rapport de Meſſeigneurs les Commiſſaires, la
Compagnie eſtant entree en diſcuſſion des points ſur leſ¬
quels ils auoient jugé́ à propos de deliberer, a examiné ce
 qui eſtoit de la ſomme principale du prix de leurs offiees,
& les demandes que leſdits Offciers faiſoient pour leurs
deſpens, dommages & intereſts, frais & loyaux couſts; &
dans la diſcuſſion qui a eſté faite de la finance que chaque
bureau dudit controolle portoit, s’eſtant trouue que celuy
de Paris montoit à ſoixante’mil liures, qui eſtoit vne ſom¬
me tres-conſiderable pour les Dioceſes qui eſtoient du
reſſort dudit bureau. Cela a fait naiſtre des conteſtations
ſur la propoſition qui auoit eſté faite de faire rembourſer
les Officiers de chaque bureau par les Dioceſes qui y reſ¬
ſortiſſoient, ayant eſté́ repreſenteé que ce qui donnoit le
prix à celuy de Paris eſtoit le grand nombre d’expeditions
quis’y faiſoient, leſquelles venoient de toutes les prouin¬
ces: à cauſe dequoy il ſembloit que le rembourſement
deſdits offices s’y deuoit faire en vne autre maniere; joint
qu’il n’eſtoit pas raiſonnable en cas que le rembourſe¬
ment deſdits officiers ſe fiſt par bureau, que les dioceſes
qui eſtoient du bureau de Paris contribuaſſent autant
que le dioceſe de Paris au rembourſement des officiers
d’iceluy; puis que la reünion du Controolle au Greffe des
Inſinuations alloit à vn profit bien plus grand pour le
Greffe des Inſinuations du dioceſe de Paris, que pour ceux
des autres dioceſes qui y reſſortiſſoient, & que l’on vou¬