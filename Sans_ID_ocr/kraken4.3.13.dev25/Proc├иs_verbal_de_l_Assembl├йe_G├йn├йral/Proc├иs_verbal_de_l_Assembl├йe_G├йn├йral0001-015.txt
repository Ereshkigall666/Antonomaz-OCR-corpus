1o0 Procez Verbal de l’Aſſemblée Generale
DVDIT IOVR DE RELEVE’E.
 ſOSEIGEVR l’Archeueſque de Rheims a dit,
LQue la lecture des procurations ayant eſté faite le
matin, il eſtoit à propos de regler celles ſur leſquelles il y
auoit differend; que les plus conſiderables eſtoient celle
de Sens & celle de Paris, & qu’il croyoit qu’on deuoit
commencer par celles-là.
Là-deſſus Monſeigneur l’Eueſque d’Auxerre ayant dit,
Que Monſeigneur l’Archeueſque de Sens eſtoit dans le
Cloiſtre des Auguſtins, & qu’il demandoit d’eſtre oüy ſur
le differend de ſa Prouince auec celle de Paris: Monſei¬
gneur de Rheims a prié Meſſeigneurs d’Agen & d’Au¬
xerre, & les ſieurs Abbé de Vic & le Doyen de Poitiers
de l’aller receuoir.
Monſeigneur l’Archeueſque de Sens eſt entré, qui s’eſt
mis au bureau, apres auoir pris ſa place parmy Meſſei¬
gneurs les Prelats ſuiuant le rang de ſon Sacre; & a dit,
Qu’ayant eu aduis de la conteſtation qui eſt arriuée entre
les deputez de ſa prouince, & ceux de la pretenduë̈ pro¬
uince de Paris, & que la Compagnie eſtoit ſur le point de
proceder au jugement de leur differend, il venoit luy
repreſenter ce qui eſt de ſes intereſts, particulierement
dans le point qu’il a appris qu’on vouloit juger; lequel
quoy qu’il ne ſoit qu’vne dépendance du principal diffe¬
rend qu’il a auec ladite pretenduë̈ prouince, il luy eſtoit
neantmoins d’vne tres-grande importance: Qu’il eſtoit
tres-faſché d’auoir à conteſter la deputation de Monſei¬
gneur l’Eueſque d’Orleans, qu’il eſtimoit tres-vtile aà cet¬
te aſſemblée, par la conſideration de ſon merite & de la
connoiſſance qu’il a des affaires, & qu’il le prioit auſſi de
croire que tout ſon procedé ne regardoit point ſa perſon¬
ne; mais ſeulement la pretenduë prouince de Paris, la¬
quelle s’eſtoit reuoltée contre ſa Metropole: Que s’agiſ¬
ſant de juger ſi ladite prouince aura voix deliberati¬