726 Procez Verbal de l’Aſſemblée Generale
des gens de guerre, & leur ſejour par pluſieurs fois; en
telle ſorte qu’il ne reſtoit que fort peu de bien dans les be¬
nefices, dont les Eccleſiaſtiques peuſſent viure; la pluſ¬
part les ayant abandonnez pour les charges, & ne
trouuant moyen d’en tirer aucune choſe pour leur ſubſi¬
ſtance: ſi-bien que la prouince n’eſtant pas en l’eſtat où̀
elle eſtoit au temps de l’Aſſemblee de Mante & de celle
de Paris, & ayant depuis perdu preſque tous ſes reuenus,
elle ne pouuoit pas auſſi porter les charges de l’impoſition
qui eſt aà faire, à proportion de ce qu’elle auoit eſté taxee
cy-deuant;joint qu’en l’Aſſenablee derniere elle auoit eſté
encore chargee de dix ou douze mil liures de plus que la
taxe qu’elle deuoit porter à proportion de celle de Mante.
Qu’il diſoit toutes ces choſes, non pas pour la deſcharger
abſolument de l’impoſition qui ſe deuoit faire; mais pour
ſupplier la Compagnie de conſiderer ſon impuiſſance
dans la diſtribution qui ſe fera de la ſomme qui eſt à̀ im¬
poſer, & de ne la point taxer dans la meſme proportion
des autres prouinces.
Apres quoy ayant eſté conuenu de deliberer ſur cette
propoſition, la deliberation priſe par prouinces, il a eſté́
arreſté que le departement de la ſomme à impoſer ſe fe¬
roit à l’eſgard des prouinces, ſuiuant celuy fait en l’Aſſem¬
blee de l’annee 1646. Que la ſomme à laquelle les prouin¬
ces ſeroient impoſees, ſeroit départie dans les Dioceſes de
la prouince par les Deputez des prouinces en l’Aſſem¬
blee; & que de ladite ſomme impoſee ſur chaque Dioce¬
ſe il en ſeroit fait departement ſur tous les particuliers Be¬
neficiers, ainſi qu’il auoit eſté fait en l’Aſſemblee derniere,
ſi les Deputez le trouuoient ainſi à propos; & que leſdits
departemens ſeroient ſignez par les Deputez des prouin¬
ces, & enuoyez dans les Dioceſes, pour eſtre fait le re¬
couurement des ſommes impoſees ſur les Beneficiers par
le Receueur des decimes en exercice. Ila eſté auſſi arreſté,
que ceux qui ont des penſions ſur les Benefices ſeront ta¬
xez au prorata de la taxe qu’ils ont portee en l’an 145.