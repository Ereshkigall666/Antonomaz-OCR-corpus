36 Procez Verbalde l’Aſſemblée Generale
dits deputez a pris la parole, & a dit, Qu’vn jeune garçon
de Niſmes de la pretenduë̈ Religion reformee, nommeé́
Pierre Coutelle orphelin, âgé de treize ans ou enuiron,
s’eſtant retiré en la maiſon du ſieur Ferrand Receueur des
Decimes, dont il connoiſſoit le fils auec lequel il eſtu¬
dioit, auoit enuoyé prier Monſeigneur l’Eueſque de Niſ¬
mes qu’il luy pûſt parler, pour luy communiquer vn deſ¬
ſein qu’il auoit de ſe faire Catholique: que Monſeigneur
de Niſmes l’auoit enuoyé querir dans ſon carroſſe, & qu’e¬
ſtant chez luy il luy auoit declaré qu’il vouloit abjurer
l’hereſie, & embraſſer la Religion Catholique, & qu’il le
prioit de le prendre en ſa protection contre les mauuais
traittemens de ſes parens. Que Monſeigneur de Niſmes
 auoit enuoyé auſſi-toſt prier le ſieur de la Baume Procu¬
reur du Roy, & les ſieurs Rouſel Lieutenant principal,
& de la Grange Conſeiller au Preſidial, qui eſt de la pre¬
tenduë̈ Religion reformee de venir chez luy. Qu’y eſtans
arriuez, il leur auoit declaré la volonté ferme & conſtan¬
te que ledit Coutelle auoit de viure & mourir dans la Re¬
ligion Catholique Apoſtolique & Romaine, & qu’il les
auoit priez de l’interroger là-deſſus, afin que ſa volonteé́
leur fuſt connuë: Que ledit de la Grange auoit refuſé de
luy parler, ſous pretexte qu’il eſtoit ſon allié, & que leſdits
Lieutenant & Procureur du Roy auoient executé́ à ſon
refus ce dont il les auoit requis. Que pendant deux jours
entiers pluſieurs de la pretenduë Religion reformee
eſtoient venus voir ce jeune garçon; & entr’autres les
ſieurs Coutelle & Berard ſes oncles & tuteurs, qui l’a¬
uoient entretenu à differentes fois tout ſeul, autant de
temps qu’ils l’auoient deſiré. Que pour leur faire voir qu’il
n’auoit point eſté ſeduit, Monſeigneur de Niſmes leur
auoit offert de le laiſſer aller hors de chez luy, pourueu
qu’il fuſt mis en vne maiſon où le mary & la femme fuſ¬
ſent de differente Religion; mais que ſes parens & ſes tu¬
teurs n’y auoient point voulu conſentir. Que ſur l’aduis
qu’il auoit eu qu’ils vouloient enleuer ledit Coutelle par