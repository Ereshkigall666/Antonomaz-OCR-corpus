du Clergé de France. a MARS. S37
peuples, qui ſecoüans le joug d’vne domination eſtran¬
gere, s’eſtoient redonnez à leur legitime Seigneur, ſelon
les Loix du Royaume, qui vouloient qu’aucun Prince
eſtranger ne pûſt poſſeder le Royaume, ainſi qu’il auoit
eſté autrefois reſolu dans les premiers Eſtats de Port ugal
tenus dans la ville de Lamech. Que ledit Duc de Bragance
ayant trouué la diſpoſition des peuples fauorable aà̀ ſon
reſtabliſſement à la Couronne de Portugal, s’eſtoit rendu
maiſtre du Royaume l’an 16̃4o. Que les peuples l’auoient
reconnu pour le legitime heritier de la Couronne. Qu’il
auoit eſté ſacré dans Liſbonne, qui eſt la ville capitale du
Royaume, ſalü̈é́ ſous le nom de Iean IV. & confirmé par
les trois Ordres du Royaume aſſemblez. Qu’apres auoir
eſté declaré Roy, ſes premiers ſoins auoient eſté́ d’enuoyer
vers le feu Pape Vrbain V II I. pour luy donner des aſſeu¬
rances de ſon obeiſſance filiale. Qu’à cet effet il auoit en¬
uoyé́ Dom Michel de Portugal Eueſque de Lamego Am¬
baſſadeur vers ſa Sainteté, & le Seigneur Rodrigue Pan¬
checo Theologal de Liſbonne, pour Agent ſous Dom
Michel de Portugal: mais que le Pape ne voulut jamais
receuoir ny l’vn ny l’autre à traitter des affſaires de leur
maiſtre. Qu’ils auoient eſté deux ans entiers à Rome à̀
faire des inſtances continuelles vers ſaSainteteé, pour eſtre
ouys. Que le Roy meſme en auoit eſcrit au Pape, & s’eſtoit
entremis pour le porter à le receuoir. Qu’il n’auoit pû rien
obtenir de luy. Que ledit Dom Michel de Portugal, pen¬
dant ſon ſejour à Rome, auoit eſté obligeé́ de ſe retirer au
Palais de l’Ambaſſadeur de France, ſans oſer paroiſtre en
public. Qu’apres auoir eſté́ ainſi dans Rome deux ans en¬
tiers, ſans auoir pû rien gagner ſur l’eſprit du Pape; il
s’eſtoit retiré enPortugal auec ſon Agent. Que depuis, le
deceds d’Vrbain VIII. eſtant arriué; il auoit enuoyé́ vn
autre Ambaſſadeur vers Innocent X. qui luy auoit ſuc¬
cedé, dans l’eſperance qu’il le receuroit plus fauorable¬
ment que ſon predeceſſeur: mais que le Pape aduerty de
 ſon arriuee, auoit teſmoigné ne l’auoir pas agreable, non¬
NNn nn iij