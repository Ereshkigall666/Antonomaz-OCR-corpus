du Clergé de France. 5. IANVIER. 615
condamnez en leurs propres & priuez noms, & ſolidai¬
rement, au payement de la ſomme de quatre-vingts
treize mil quatre cens huit liures, à laquelle ils pretendent
que monte la finance de leurſdits Offices. Que leſdits
Officiers luy auoient fait vne ſommation de declarer s’ils
auoient fait faire le fonds de leur rembourſement, ainſi
qu’il eſtoit ordonné par ledit arreſt; faute dequoy ils pro¬
teſtoient de ſe pouruoir au Parlement à l’encontre d’eux,
ſur les fins de leur requeſte. Qu’ils auoient donné autant
de ladite ſommation à tous les ſieurs Deputez en ladite
Aſſemblee: & qu’il les ſupplioit de luy vouloir ordonner
ce qu’il doit faire ſur ladite ſommation. L’Aſſemblee a
remis à y pouruoir apres qu’on aura déliuré les declara¬
tions que Meſſieurs du Conſeil ont promis de leur don¬
ner en interpretation de celle de l’annee 1645. faite ſur
l’Edit du Controolle.
Meſſeigneurs de Viuiers & de S. Paul, & les ſieurs Ab¬
bé de Chanvalon & de Beauſſet Preuoſt de Marſeille, qui
auoient eſté commis pour examiner les plaintes de Mon¬
ſeigneur de Leon contre Monſeigneur Cupif nommé à
l’Eueſché de Dol, dont il auoit eſcrit à l’Aſſemblee, ſe ſont
mis au bureau; & a eſté dit par Monſeigneur de Viuiers,
Que les plaintes d, Monſeigneur de Leon eſtoient de ce
qu’au prejudice de ſon reſtabliſſement dans ſon Eueſché,
en vertu de la ſentence renduë par les Commiſſaires du
Pape; Monſeigneur Cupif nommé à l’Eueſché de Dol le
troubloit encore dans les fonctions de ſa charge dans ſon
Dioceſe, ayant depuis ledit jugement prononcé anathe¬
me contre tous ceux qui le reconnoiſtroient pour le veri¬
table Eueſque de Leon, & entrepris de conferer les Or¬
dres, & de faire d’autres fonctions Epiſcopales dans ledit
Dioceſe depuis la ſignification qui luy auoit eſté faite
de ladite ſentence, portant le reſtabliſſement de Monſei¬
gneur de Leon dans ledit Dioceſe. Que ne s’eſtant pas
contenté de le troubler dans ſes fonctions, il s’eſtoit ou¬
blié juſques à ce point, que de déchirer par des eſcrits