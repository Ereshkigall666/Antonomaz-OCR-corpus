du Clergé de France. . DECEMBRE. 541
Pierre Roger Feüillant ayant eſté nommé Superieur &
Abbé de l’Abbaye de Saint Martin de Limoges, triennal,
s’eſtoit preſenté à Monſeigneur l’Eueſque de Limoges,
qui l’auoit receu auec ciuilité, quoy qu’il euſt ſujet de ſe
plaindre de ſa conduite, comme il l’auoit lors teſmoigné
à l’Aſſiſtant du General dudit Ordre, qui l’auoit accom¬
pagné chez luy. Que le peu de ſatisfaction que Monſei¬
gneur de Limoges auoit eu cy-deuant dudit Dom Roger,
l’auoit obligé dans la viſite qu’il luy auoit renduë, de luy
defendre de preſcher & confeſſer dans ſon Dioceſe; mais
comme il publioit qu’il ne s’abſtiendroit point de confeſ¬
ſer & preſcher pour la defenſe verbale qu’il luy en auoit
faite, il luy auoit fait faire les meſmes defenſes par eſcrit.
Que ſur la ſignification qui luy en auoit eſté faite, ledit
Dom Roger auoit declaré qu’il appelloit deſdites defen¬
ſes au Saint Siege, comme eſtans injuſtes, diffamatoires,
injurieuſes & faites ſans connoiſſance de cauſe, contre les
ſaints Canons & les Decrets des ſouuerains Pontifes; pro¬
teſtant de ne pouuoir deferer auſdites defenſes, & en cas
qu’on vouluſt paſſer outre au prejudice de ſon appel, il de¬
claroit qu’il ſe rendoit appellant comme d’abus deſdites
defenſes, & de tout ce qui ſe pourroit faire à̀ l’encontre
de luy au prejudice dudit appel. Que ledit Dom Roger
a encores reïteré la meſme declaration, par vn acte paſſé
deuant Notaires à Limoges; dans lequel il auoit adjouſté
que les defenſes eſtoient non ſeulement nulles & abuſi¬
ues; mais qu’elles portoient dans le droit peine de ſuſpen¬
ſion de l’entree de l’Egliſe & du Seruice diuin pour vn
mois à celuy qui les auoit ordonnees, & auoit cité le de¬
cret qui eſt au ſexte des Decretales liure5. tiltre I. de Sen¬
tentia excommunicationis ſuſpenſionis  interdicfi, chap. I.
Qu’il auoit fait ſignifier ledit acte à la perſonne de mondit
Seigneur de Limoges, & en ſuitte auoit releué ſon appel
 au Parlement de Bourdeaux, où̀ il l’auoit fait aſſigner.
Que ſur l’aſſignation audit Parlement, mondit Seigneur
de Limoges, qui a toutes ſes cauſes euoquees d’iceluy,
Yyy iij