4oq4 Procez Verhal de l’Aſſemblée Generale
le Sur-Intendant, les arreſts de deſcharge que l’on auoit
demandez pour les non-valeurs des prouinces ſpoliees, &
que l’on auoit pris heure aà̀ aujourd’huy deux heures de
releuee chez Monſieur le Sur-Intendant, où̀ ledit ſieur
Preuoſt des Marchands & Eſcheuins eſtoient mandez;
& qu’il eſtoit à propos de deputer quelques-vns de la
Compagnie pour s’y trouuer. L’Aſſemblee apres auoir
conſideré comme il eſtoit important pour les Dioceſes
ſpoliez, de regler leurs deſcharges auec le Preuoſt des
Marchands & les Eſcheuins: Elle a eſté d’auis d’enuoyer
des Deputez chez Monſieur le Sur-Intendant: Et a prié́
Meſſeigneurs de Rheims, de Saint Malo & d’Orleans, &
les ſieurs Thoreau Doyen de Poictiers, de Cazalets Ar¬
chidiacre de Narbonne, & Gon Official de Chalon de s’y
trouuer auſſi.
A l’occaſion dequoy, quelques-vns des Seigneurs qul
auoient eſté́ deputez de la Compagnie pour aſſiſter au
Conſeil du Roy tenu chez Monſieur leGarde des Sceaux,
pour traitter des affaires de l’Aſſemblee, ont dit que Mon¬
ſieur le Garde des Sceaux auoit pris le pas deuant Meſ¬
ſeigneurs les Prelats qui auoient eſté deputez en les re¬
conduiſant à̀ la ſortie du Conſeil; neantmoins comme
cela n’auoit pas eſté́ remarqué de tous, & que Monſei¬
gneur d’Agen a dit qu’eſtant allé cy-deuant chez luy de¬
puté de la part de la Compagnie, il auoit paſſé deuant luy;
la Compagnie a creu qu’il n’y auoit pas ſujet de s’en plain¬
dre, qu’il n’eſtoit pas toutefois hors de propos ſur l’ob¬
ſeruation qui auoit eſté faite pour éuiter qu’à l’aduenir
Meſſieurs les Chanceliers ou Garde des Sceaux ne pre¬
tendiſſent cet auantage ſur les Deputez des Aſſemblees
Generales, lors qu’ils iroient chez eux, d’ordonner par
forme d’inſtruction pour l’auenir à Meſſeigneurs les Pre¬
lats qui ſeroient enuoyez vers Meſſieurs les Chanceliers
ou Garde des Sceaux, de la part des Aſſemblees, euſſent
a ſe maintenir dans cette auantage, & de paſſer deuant