68o Procez Verbal de l’Aſſemblée Generale
leur protection contre toutes les tempeſtes qui s’eſtoient
eleuees contr’eux, qu’ils attendoient auſſi ſes ordres pour
leur conduitte. Qu’ils eſperoient, qu’à l’exemple de Dieu,
dont ceux qui compoſoient cette Aſſemblee eſtoient
 imitateurs, elle ne laiſſeroit point cet ouurage imparfait,
& qu’elle pouruoiroit à ſon accompliſſement. Qu’ils
eſtoient preſts d’obeir à ce qui leur ſeroit ordonneé, non
ſeulememt au peril de leurs biens, mais meſme quand il
iroit de la perte de leur vie.
Monſeigneur d’Ambrun a remercí Monſeigneur
d’Evreux de la part qu’il auoit voulu donner à la Compa¬
gnie de ce qui s’eſtoit paſſé dans les ſeances du Concile
 que Monſeigneur de Rouen auoit tenu; & luy a teſmoi¬
gné que l’Egliſe auoit beaucoup d’obligation à Monſei¬
gneur l’Archeueſque & à luy, d’auoir ſouſtenu ſi gene¬
reuſement ſa liberté́ contre les puiſſances temporelles.
Que leur zele eſtoit d’autant plus recommandable, qu’il
en auoit rapporté les fruits par les actes du Concile qu’il
auoit preſentez à la Compagnie, dont il a eſté fait lecture;
apres laquelle leſdits actes ont eſteé approuuez & loü̈ez
hautement dans l’Aſſemblee.
Cela fait, Monſeigneur d’Ambrun a rapporté, Que,
ſuiuant l’ordre qu’il auoit eu de la Compagnie, il auoit
veu auec le ſieur Abbé de Chanvalon Monſieur le Garde
des Seaux, ſur le ſujet de l’arreſt du Parlement de Roüen.
Qu’il leur auoit fait eſperer de le caſſer par arreſt du Con¬
ſeil: & que ce n’eſtoit point l’intention du Roy d’empeſ¬
cher Monſeigneur de Roüen de tenir ſon Concile: &
qu’il en donneroit des marques dont la Compagnie ſeroit
ſatisfaite.
L’Aſſemblee s’eſtant entretenuë là deſſus, s’eſt reſoluë̈
d’en deliberer:& ſur le rapport auſſi fait par Monſeigneur
d’Evreux, & la deliberation priſe par les prouinces, apres
que Meſſeigneurs de Roüen & d’Evreux ont eſté loü̈ez
du zele qu’ils ont fait paroiſtre pour la liberté de l’Egliſe;
il a eſté reſolu de pourſuiure inceſſamment au Conſeil
l’arreſt