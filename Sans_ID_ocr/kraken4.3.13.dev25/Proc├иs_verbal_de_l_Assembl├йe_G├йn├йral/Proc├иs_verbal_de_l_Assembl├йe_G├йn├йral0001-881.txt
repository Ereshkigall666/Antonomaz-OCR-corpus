876 Procez Verbal de l’Aſſemblée enerale
honneur religieux à̀ ceux dont l’Egliſe n’a pas encore ap¬
prouué la ſainteté par la bouche de l’Eueſque. Que le Pe¬
re de la Riuiere quarante jours apres le decez de ladite
Marie Teſſonniere faiſant ſon oraiſon funebre auoit pu¬
blié pluſieurs miracles, qu’il diſoit que Dieu auoit operez
par ſon miniſtere pendant qu’elle eſtoit dans le monde.
Qu’il auoit compoſé & publié vn liure ſans la permiſſion
de Monſeigneur de Valence, remply de vaines imagina¬
tions & de reuelations ridicules, qui ne ſont propres qu’à
abuſer de la trop grande credulité du peuple. Qu’il auoit
allegué contre toute ſorte de verité & de raiſon, qu’il:
mettoit cet ouurage en lumiere ſous l’autorité́ dudit Sei¬
gneur Eueſque, duquel il diſoit auoir receu pouuoir par
l’entremiſe de Monſeigneur le Coadjuteur de Montau¬
ban Eueſque d’Vtique, bien que luy-meſme l’ait deſad¬
uoüé en pluſieurs rencontres. Qu’il auoit augmenté ſon
liure de pluſieurs miracles & de paroles indiſerettes apres
l’approbation de Meſſieurs Peyreret & Chaillou Do¬
cteurs en Theologie, dont il auoit changé la forme. Qu’il
auoit fait ſeruir à ſon faux zele deux lettres de la Reyne,
qui luy ordonnoient de recueillir les actions de ladite Ma¬
rie Teſſonniere, bien qu’il paruſt aſſez par vne troiſieſme
lettre qu’il receut en ſuitte des deux premieres, que la
Reyne pour ſatisfaire à ſa pieté, ne pretendoit pas qu’il
entrepriſt aucune choſe contre l’autorité de Monſei¬
gneur de Valence. Que l’Egliſe auoit touſiours pris vn
ſoin tres-exact de faire difference des vrayes & des fauſſes
reliques; de crainte que le peuple ne fuſt abuſé par vne
vaine ſuperſtition. Que le premier ſchiſme des Donati¬
ſtes auoit pris naiſſance de la deuotion particuliere d’vne
femme ambitieuſe nommee Lucilla, qui prit en haine Ce¬
cilien Archeueſque de Carthage, parce qu’il l’auoit em¬
peſchee n’eſtant qu’Archidiacre, de baiſer les oſſemens
d’vn faux Martyr auant que de ſe preſenter à la ſainte
Communion. Qu’vn faux Eueſque nommé́ Adalbert
auoit eſté́ condamné au huitieſme ſiecle dans le premier