du Clergé de France. 5. DECEMBRE. 559
 des ſon premier Commis mil liures; enſemble l’on a or¬
donneé́ dix mil liures pour eſtre diſtribuez en aumoſnes
& charitez, dont il ſera donné par preference mil liures
à Monſeigneur l’Eueſque de Chio, pour l’ayder à s’en re¬
tourner en ſon Eueſché, & le ſurplus diſtribué, ainſi qu’il
eſt porté en l’eſtat des frais communs de l’annee 1646. en
l’article des aumoſnes.
DV LVND CIN QVIESME DECEMBRE,
à huit heures du matin, Monſeigneur l’Archeueſque
de Rheims preſidant.
I
E procés verbal a eſté leu & ſigné.
 Monſeigneur de Saint Ponts a dit, Qu’il auoit re¬
ceu auis de Monſeigneur de Niſmes, que le nommé Iean
Garrigues Miniſtre de la pretenduë Religion reformee
de Niſmes auoit abjuré l’hereſie; & que Monſeigneur de.
Niſmes ſupplioit la Compagnie de luy donner la penſion
ordinaire des Miniſtres conuertis, qui eſt de quatre cens
liures par an: mais d’autant que l’eſtat des Miniſtres con¬
uertis eſtoit acheueé, clos & ſigné, & que tout le fonds
deſtiné pour leſdits Miniſtres conuertis eſtoit entiere¬
ment employé; l’Aſſemblee a ordonné, Que ledit Iean
Garrigues joüiroit de la premiere penſion de quatre cens
liures qui viendroit à vacquer.
Monſeigneur de Rheims a repreſenté, Que ſur la let¬
tre du Roy qui fut apportee Vendredy dernier par Meſ¬
ſieurs les Commiſſaires, il fut reſolu de deliberer aujour¬
 d’huy ſur leurs demandes; & qu’on leur auoit meſme fait
ſçauoir ladite reſolution. Qu’il croyoit que la Compagnie
ne deuoit point differer dauantage cette deliberation: Et
a rapporté tout ce qui eſtoit à conſiderer en vne affaire de
cette nature auparauant que de ſe fermer à aucun auis.
Ce qui a donné lieu à la diſeuſſion qui en a eſteé́ faite, en
 laquelle on s’eſt entretenu fort long-temps, ayant eſteé mis
pluſieurs grandes conſiderations en auant ſur le ſujet de