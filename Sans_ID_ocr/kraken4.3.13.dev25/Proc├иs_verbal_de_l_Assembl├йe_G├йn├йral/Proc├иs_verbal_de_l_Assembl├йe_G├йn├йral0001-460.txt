du Clergé de France. 27. OCTOBRE. 45
que, n’eſtant ny Eueſque ny Cardinal, il eſtoit plus conſi¬
derable par ſa qualité de Prince du Sang, que par toutes
les autres qu’il pouuoit poſſeder. Que meſmes Meſſieurs
desParlemens par cette conſideration n’auoient pas voulu
faire des Remonſtrances au Roy, pour la liberté de Meſ¬
ſieurs les Princes, bien que la queſtion euſt eſté́ quelques¬
fois eſmeuë dans leurs Compagnies. Et que recemment
au traitté de la paix de Bourdeaux, où l’on auoit les armes
à la main, le Conſeil du Roy n’auoit pas voulu conſentir
qu’on inſeraſt vn article pour la liberté de Meſſieurs les
Princes, directement ny indirectement. Que ceux qui
dans l’Aſſemblee auoient procuré́ les inſtances qu’elle fai¬
ſoit en faueur de Monſieur le Prince de Conty, n’auoient
pas tant eu intention d’obtenir ſa liberté, que de troubler
’Eſtat, ſçachant bien que la Reyne n’accorderoit pas aux
paroles ce qui dépendoit de ſa pure grace; qu’ainſi ceux
qui prenoient de ſemblables moyens pour ſeruir Mon¬
ſieur le Prince de Conty, faiſoient plus d’obſtacle à ſes af¬
faires qu’ils ne les auançoient. Qu’au reſte Meſſieurs les
Deputez pouuoient parler contre les entrepriſes des Hu¬
guenots, contre leſquelles on deuoit agir auec grand
zele: qu’il les aſſeuroit que la Reyne eſtoit tres-diſpoſee
d’y employer ſon authorité, & qu’on n’auoit qu’à luy en
ouurir les moyens.
Monſeigneur d’Ambrun a repris la parole & a dit, Que
ce refus extraordinaire de l’audiance ſur la liberté́ de
Monſieur le Prince de Conty, non ſeulement empeſchoit
les Remonſtrances contre les entrepriſes des Huguenots;
mais auſſi la pourſuitte de pluſieurs affaires tres-impor¬
tantes dont Meſſieurs les Deputez eſtoient chargez; qui
eſtoient la Coadjutorerie de Rheims en faueur de Mon¬
ſieur le Duc d’Aumale, la juſtice qu’on auoit aà̀ demander
au Roy pour Monſeigneur l’Eueſque d’Alby l’ancien de¬
ſtitué de ſon Eueſché contre les formes depuis dix-ſept
ans, vne audiance particuliere pour vn intereſt commun
de l’Egliſe en vne affaire de Monſeigneur de Mirepoix,
9