64o Procez Verbal de lAſſemb lée Generale
pitre general qui auoit eſté tenu à̀ Narbonne par ordre
du Roy, dans lequel preſidoient Meſſeigneurs de Nar¬
bonne & d’Alet, ils auoient eſté jugez & reconnus re¬
guliers par meſdits Seigneurs les Prelats, comme il eſtoit
juſtifié par les lettres qu’ils en auoient eſcrites à ſa Sain¬
teté & au Roy; & que les deliberations priſes audit Cha¬
pitre auoient eſté depuis confirmees par arreſt du Con¬
ſeil. En quatrieſme lieu, que le bref d’Innocent . qui
reſout l’vnion faite aux Sommaſques, & les reſtablit en
l’eſtat où ils eſtoient auparauant, les diſpenſoit bien de la
dépendance des Sommaſques en laquelle ils eſtoient par
l’vnion: mais non pas de la regularité; parce qu’apres que
le Pape a eu prononcé ſur leur deſvnion des Sommaſques
& ſur leur eſtat, il les appelloit encore dans ledit bref
Clerici Regulares. En cinquieſme lieu, que par le meſme
bref il eſtoit dit que ceux qui ſont profés demeureroient
en leur congregation, quoy que deſvnie; qu’ils y pour¬
roient exercer les charges & auoir Superieurs. En ſixieſ¬
me lieu, que par les Lettres patentes obtenuës ſur ledit
bref, il eſtoit dit que ladite congregation demeurera re¬
guliere ſous vn General françois; & en dernier lieu, qu’ils
eſtoient eſtablis en vingt-deux Dioceſes où ils viuoient
regulierement, & eſtoient reputez reguliers par Meſſei¬
gneurs les Prelats, ſous l’obeiſſance deſquels ils eſtoient:
qu’à leur veu & ſceu ils auoient receu des nouices, & que
dans leur Chapitre general tenu en 1647. auquel tous les
Superieurs des maiſons auoient aſſiſté,ils eſtoient demeu¬
rez d’accord qu’ils eſtoient Religieux: que par toutes ces
 raiſons, ils ſouſtenoient que leur congregation eſtoit re¬
guliere, & auſſi bien ſoumiſe à l’obeiſſance des Eueſques,
que ceux qui ſe vouloient ſeparer d’auec eux & ſe faire
ſeculiers.
Monſeigneur de Vabres apres auoir déduit les raiſons
qu’ils auoient de part & d’autre, pour juſtifier de leur eſtat
a conclud, Qu’il ne s’agiſſoit point d’en juger icy: mais de
prendre vne reſolution ſur les fins de la re queſte qui auoit
eſté