 du Clergé de France. 3o. SEPTEMBRE. 371
Sens. En meſme temps Meſſieurs les Deputez ont eſté
priez de prendre auſſi ſoin de cette affaire.
 Monſeigneur d’Ambrun a rapporté, Que luy, Mon¬
ſeigneur de Vabres, & les ſieurs Abbé de Villars & de
Boucherat auoient veu Monſeigneur le Duc d’Orleans
ſur l’affaire des Huguenots de Niſmes: qu’il auoit fort
bien receu leur plainte, & qu’il auoit promis d’y pour¬
uoir en ſorte que ces deſordres n’arriueroient plus. Qu’ils
luy auoient parlé́ auſſi de la reſolution qu’auoit priſe l’A
ſemblee de deputer vers le Roy ſur cette affaire, & ſur les
autres entrepriſes de ceux de ladite pretenduë Religion
reformee: qu’il auoit approuué la deputation, & qu’il
leur auoit dit que dans ces ſortes d’affaires, il falloit aller di¬
rectement au Roy.
Sur ce que Monſeigneur d’Ambrun a teſmoigné à la
Compagnie, qu’il faiſoit eſtat de partir demain ou apres,
Monſeigneur de Saint Ponts a repreſenté, qu’il ne croyoit
pas qu’il deuſt ſi fort preſſer ſon départ, & que peut-eſtre
le Roy pourroit eſtre bien-toſt de retour, maintenant que
la paix eſtoit faite à Bourdeaux, & que par le premier ou
le ſecond ordinaire qui en viendra, on pourroit eſtre cer¬
tain de la route que le Roy prendroit, & que s’il prenoit
celle de Paris, ce ſeroit eſpargner vn voyage qui ne ſe pou¬
uoit faire qu’auec peine pour Meſſeigneurs les Deputez,.
& vne grande deſpenſe pour le Clergé. Ainſi qu’il eſti¬
moit qu’il ſeroit bon de differer leur départ pour quatre
ou cinq jours.
Cette propoſition ayant eſté releuee de quelques-vns
de Meſſeigneurs les Prelats, la Compagnie a jugé à pro¬
pos de deliberer ſi Meſſieurs les Deputez remettroient
leur voyage, comme ila eſté́ dit par Monſeigneur de Saint
Ponts, ou s’ils partiroient demain ou apres, ainſi qu’il
auoit deſia eſté́ reſolu. Surquoy deliberation priſe par les
prouinces, il a eſté arreſté que meſdits ſieurs les Deputez
partiront inceſſamment; & qu’en cas qu’ils ne reuiennent
pas aſſez toſt, la Compagnie ſe pourraſeparer ſans eux.
A a a ij