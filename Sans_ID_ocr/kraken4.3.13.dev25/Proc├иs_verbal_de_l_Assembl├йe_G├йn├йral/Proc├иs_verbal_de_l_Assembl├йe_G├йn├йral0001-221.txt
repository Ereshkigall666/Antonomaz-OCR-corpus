216 Procez Verbal de l’Aſſemblée Generale
& du Tremblay pour les Miniſtres conuertis.:
 Monſeigneur d’Auxerre ayant dit, Que les officiers du
 controolle demandoient d’eſtre ouis, on les a fait entrer; &
s’eſtans mis pré́s du bureau, ils ont dit, Qu’ils eſtoient les
proprietaires des offices du controolle, & qu’ils ſe preſen¬
toient à la Compagnie, quoy qu’elle fuſt leur partie, pour
demander le rembourſement de leurs offices, conformé́¬
ment à la declaration du Roy, que Meſſieurs les Deputez
en la derniere aſſemblee du Clergé, auoient obtenü.
Qu’ils auoient appris qu’on les accuſoit d’auoir ſollicité la
ſuppreſſion de leurs charges, ordonnee par l’arreſt de ve¬
rification de Meſſieurs du Parlement. Qu’ils venoient
pour aſſeurer la Compagnie qu’ils s’eſtoient oppoſez ſeu¬
lement à la verification de la declaration ſelon ſa forme &
teneur, demandee & pourſuiuie par Meſſieurs les Agens.
Que par l’arreſt ils auoient eſté dé́boutez de leur oppoſi¬
tion, & qu’ils auoient eſté́ contraints de ceſſer la fonction
de leurs charges. Que leurs offices eſtoient la ſubſiſtance
de leurs familles, & qu’ils attendoient de la Compagnie
qu’elle leur feroit cette juſtice, de leur pouruoir fauora¬
blement ſur leur rembourſement.
Monſeigneur le Preſident leur a dit, Que la Compa¬
gnie auroit eſgard aà leurs remonſtrances, apres quoy ils
ſe ſont retirez.
La Compagnie en ſuitte s’eſt entretenuë de cette af¬
faire, qui a eſté diuerſement agitee. Les vns eſtant d’auis,
qu’il ne ſe falloit point tenir à l’arreſt de verification du
Parlement de Paris, qui eſtoit au delà des termes de la de¬
claration. Qu’il falloit obtenir des lettres de juſſion pour
y faire verifier ladite declaration aux termes qu’elle a eſté
accordee par le Roy. Les autres au contraire diſoient,
Qu’il la falloit encore faire verifier au grand Conſeil. Et
comme on eſtoit ſur le point de prendre quelque delibe¬
ration la deſſus, l’heure ayant ſonneé, la Compagnie a re¬
mis à̀ en deliberer à la premiere ſeance.
cr 