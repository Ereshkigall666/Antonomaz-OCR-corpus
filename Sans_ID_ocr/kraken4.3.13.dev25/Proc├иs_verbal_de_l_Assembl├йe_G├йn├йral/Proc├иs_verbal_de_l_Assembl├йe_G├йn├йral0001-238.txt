du Clergé de France.. AOVST. 233
gneur d’Oleron auoit enuoyeé́ querir vne croix ailleurs,
auec laquelle ſon grand Vicaire eſtoit venu accompagné
d’vne partie de ſon Clergé le receuoir dans l’Egliſe, de la¬
quelle ledit Curé eſtoit ſorty, n’ayant aucun moyen d’em¬
peſcherladite viſite. Que marchant proceſſionnellement
ledit Bonnecaſe Curé auoit eu l’impudence de paſſerpar¬
deuant luy, de declarer ceux qui le ſuiuoient excommu¬
niez, de luy dire en face des paroles inſolentes & outra¬
geuſes; & paſſant outre, de crier au peuple, Suiuez-moy,
ſuiuez,-moy, vous n’auez point d’autre Paſteur que moy.
Que nonobſtant tout cela il auoit continué de faire ſa vi¬
ſite en la maniere accouſtumee, ayant fait leuer les ſerru¬
res de la Sacriſtie, & du lieu où repoſoit le ſaint Sacrement
pour les viſiter, aà̀ cauſe que ledit de Bonnecaſe en auoit
emporté́ les clefs. Qu’apres cela il auoit fait ſon exhorta¬
tion au peuple, dans laquelle ayant rapporté les excés cy¬
deſſus, il auoit interdit & excommunié ledit Curé, &
commis vne autre perſonne pour faire le ſeruice dans l’E¬
gliſe. Que l’interdiction & l’excommunication ayant
eſté fulminee contre luy, il n’auoit pas laiſſé de continuer
à dire la Meſſe le lendemain & apres, quoy que l’interdi¬
ction & l’excommunication luy euſt eſté ſignifiée: de la¬
quelle ledit Curé ayant appellé comme d’abus, & releué
ſon appel au Parlement de Bourdeaux, il a obtenu arreſt
ſur requeſte, par lequel il a eſté renuoyé pardeuant l’Au¬
diteur general de Bourdeaux, lequel non ſeulement a le¬
ué l’excommunication à cautele; mais auſſi l’a reſtably
dans les fonctions de ſa charge: moyennant quoy ledit
Curé eſtoit retourneé dans ſa Cure y faire ſes fonctions
comme auparauant. Que Monſeigneur d’Oleron auoit
enuoyé à Bourdeaux pour faire caſſer cet arreſt, & pour
faire decreter les informations faites par les Iuges Royaux
de Mauleon, contre ledit Cureé; mais que ſur les informa¬
tions on ne luy auoit donné qu’vn adjournement perſon¬
nel, & ſur ſarequeſte afin de caſſation de l’arreſt, on l’auoit
jointe au principal; & en meſme temps ſurſis le decret ſur
Gg