du Clergé de France.5. IVILLET. 12
DV MARDT CINQVIESME VILLET,
à hait heures du matin, Monſeigneur l’Archeueſque
d’Ambrun preſidant.

E procés verbal a eſté leu & ſigné.
L Monſeigneur l’Eueſque de Mirepoix, deputé de
la prouince de Thoulouſe eſt entré, lequel apres auoir
preſté le ſerment accouſtumé, a pris ſa place ſuiuant le
rang de ſon Sacre.
S’eſtant meu quelques diffiecultez ſur les deliberations
priſes l’apres-diſnee, lors que l’aſſemblee n’eſtoit pas rem¬
plie, à cauſe que pluſieurs de Meſſeigneurs & des ſieurs
du ſecond Ordre eſtoient employez au dehors pour les
affaires du Clergé, cela a donné lieu au ſieur Abbé de Leſ¬
ſeville de repreſenter, qu’il ſeroit aà̀ propos de ne point
deliberer ſur les affaires d’importance qui ſe propoſent,
au meſme temps qu’elles ſont propoſees; mais d’en re¬
mettre la deliberation aà̀ quelqu’autre ſeance, pour s’en
pouuoir inſtruire, & proceder en ce faiſant auec plus
de connoiſſance dans les reſolutions qu’on auoit à y
prendre.
La compagnie faiſant reflexion ſur cette propoſition,
l’a jugee tres-vtile, & meriter bien’ qu’on en fiſt vn regle¬
ment. Pour cét effet elle a eſté d’aduis d’en opiner: &
deliberation priſe par les prouinces, il a eſté arreſté, Qu’il
ne ſeroit delibereé d’aucune choſe d’importance, que la
ſeance d’apres que la propoſition en aura eſté faite; & que
trois prouinces eſtans d’auis de differer la deliberation ſur
 les affaires qui ſeroient propoſees, il y ſeroit deferé.
Ce fait, la lecture de la recepte du compte de l’an 1645.
a eſté continuece juſques à la generalité de Montpelier.
Qij