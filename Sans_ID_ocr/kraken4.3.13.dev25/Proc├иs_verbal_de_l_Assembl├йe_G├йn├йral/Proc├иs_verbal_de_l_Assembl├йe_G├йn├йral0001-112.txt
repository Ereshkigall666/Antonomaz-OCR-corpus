du Clergé de France. o. IVIN. 1o7
Bazoches ont eſté nommez pour aller vers ſadite Alteſſe
Royale.
DV IEVDT DERNIER VIN,
 huit heures du matin, Monſeigneur l’Archeueſque
de Rheims preſidant.

E procés verbal a eſté́ leu & ſigné.
a Monſeigneur de Saint Ponts a rapporté́, Que luy,
Meſeigneurs de Saint Paul & de Vabres, & les ſieuirs
Abbé de Boisdauphin, Doyen de Poitiers & de Bazo¬
ches, ſuiuant l’ordre qu’il auoit plû à la compagnie deleur
donner, auoient eſté́ informer Monſeigneur le Duc d’Or¬
leans de la deliberation priſe le jour precedent ſur ce qui
auoit eſté dit par le ſieur de Maneuilette touchant la re¬
queſte preſentée au Parlement par le Preuoſt des Mar¬
chands au ſujet du retranchement des deux mil liures par
ſemaine, & ſur le bruit que les rentiers eſtoient venus faire
le matin à l’aſſemblée. Qu’ils en auoient fait grande plainte
à ſon Alteſſe Royale, luy ayans dit, Que ſi leſdits rentiers
continuoient à venir aux Auguſtins les troubler dans leurs
affaires, la Compagnie auoit reſolu de ſe ſeparer. Que
ſon Alteſſe Royale leur auoit fait connoiſtre, que le re¬
tranchement des deux mil liures eſtoit vne affaire d’im¬
portance, parce que cela regardoit les intereſts de plu¬
ſieurs rentiers, dont on n’eſtoit pas les maiſtres pour les
retenir & les empeſcher de crier. Qu’il auoit appris qu’ils
deuoient conferer pour cela auec Meſſieurs du Conſeil;
& qu’il les prioit d’y vouloir trauailler inceſſamment; ce¬
pendant qu’il feroit aduertir le Preuoſt des Marchands
d’empeſcher que leſdits rentiers n’allaſſent faire bruit aux
Auguſtins.
Monſeigneur de Rheims a remercié la compagnie de
l’honneur qu’elle luy auoit fait de l’enuoyer viſiter ſur la
petite indiſpoſition qu’il auoit euë, & a dit, Qu’il luy
ſembloit auſſi aà̀ propos d’enuoyer ſç̧auoir des nouuelles
O ij
9