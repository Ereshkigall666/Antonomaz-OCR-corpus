du Clergé de France. 2.FEVRIER. 753
ſieurs Abbez de Carbon, de Villars, & de Caſalets Archi¬
diacre de Narbonne, de les aller receuoir:Et eſtans entrez,
ils ont pris leurs places deuant le bureau en des chaires
preparees à cet effet, où Monſeigneur l’Archeueſque de
Sens a pris la parole, qui a dit:
SESSEIGNES,
Monſeigneur le Prince & Monſeigneur le Prince de
Conty ayant fait l’honneur à Monſeigneur d’Angouleſme,
à Monſeigneur de Leytoure & à moy, de nous choiſir pour
venir teſmoigner à cette Compagnie leur reconnoiſſance des
bons offces qu’elde leur a rendus; nous ont donné charge de luy
dire que leurs ſentimens pour elde ſont bien difrens de ceux
qu’ils ont fait paroiſtre pour les autres orps du Royaume qui
ſe ſont intereſſez, à leur liberté: car comme elle a eſté la pre¬
miere quia parle à leurs Majeſtez, de leur innocence, Ils re¬
connoiſſent que voſtre voix a fait entendre à tous les bons
Francois qu’ils deuoient ſupplier la Reyne de ne plus ſouffrir
que le merite extraordinare de deux Princes du Sang fuſt
calomné aupres d’elle par leurs ennemis, & ſeruiſt de pre¬
texte pour les traitter comme des criminels. Ainſi ils vous re¬
gardent, MESSEIGNEVs, comme ceux qui ont donné par
leur exemple le mouuement à tout le Royaume en leur faueur,
&? comme les perſonnes ſacrees qui ont obten par leurs prie¬
res que Dieu qui tient en ſa main les cœurs des Souuerains,
infpiraſt dans celuy de la Reyne des ſentimens de bonté pour
eux; de ſorte qu’ils ſont obligez, d’auoier que vous eſtes les
premiers Autheurs de leur liberteé, auſquels ils doiuent vne
plus particulieré reconnoiſſance. Auſſi nous ont-ils ordonné de
vous aſſeurer, MESSEIGNERS, qu’il n’y a rien qu’ils ne
ſoient difpoſez, de faire pour teſmoigner le reſpect qu’ils ont
pour le Corps que vous repreſentez, &? pourauoir occaſion de
ſeruir les particuliers qui le compoſet. Et ces aſſeurances vous
doiuent paroiſtre d’autant plus ſinceres que Monſeigneur le
Prince de Conty a vn intereſt tres-particulier qu’elles le ſoient,
CCccc