2I2 Procez Verbal de l’Aſemb lée Generale
Le ſieur Promoteur a remonſtré, Que les Doyen, Cha¬
noines & Chapitre de Saint Maclou de Bar-ſur-Aube, ſe
plaignoient qu’on leur vouloit faire payer vn droit de
Courte-pinte, qui eſt la huitieſme partie du vin vendu à
pot, qui eſtoit eſtably depuis quinze ou vingt ans dans
ladite ville de Bar-ſur-Aube, pour l’acquit des debtes de
la Communauté; comme auſſi d’autres droits mis ſur le
vin, & le depris d’iceluy quand ils le vendoient en gros,
qui conſiſte à declarer au bureau des Aydes eſtably dans
la ville, la quantité de vin qu’ils ont vendu. Que quelques¬
 vns d’entr’eux s’en eſtoient plaints pardeuant les Eſleus
de Bar-ſur-Aube, & qu’ils en auoient eſteé́ deſchargez par
leur jugement. Que par l’appel que l’on en auoit interjetté
ils auoient eſté traduits à̀ la Cour des Aydes, où̀ ils ſup¬
plioient la Compagnie de leur accorder l’interuention
des ſieurs Agens. La Compagnie n’y ayant point trouué
de difficulté, a enjoint auſdits ſieurs Agens d’interuenir
pour eux.
Le ſieur Promoteur a encore rapporté, Qu’il y auoit vn
differend entre le Scindic du Dioceſe de Dye & les Cha¬
pitres des Egliſes Cathedrale dudit lieu & la Collegiale
de Creſt, leſquelles pretendoient auoir droit de nommer
chacune vn Scindic particulier pour aſſiſter aux aſſem¬
blees particulieres dudit Dioceſe: pour raiſon dequoy
leſdits Chapitres s’eſtoient cy-deuant pourueus en la
Chambre Eccleſiaſtique de Lyon, où ils auoient eſté́
maintenus en leurs pretentions. Que le Scindic du Dio¬
ceſe de Dye s’eſtoit pourueu au Conſeil du Roy contre
ce jugement, & que par ſon arreſt du 1. May 16̃49.
il auoit renuoyé les parties à̀ la preſente Aſſemblee, pour
y eſtre jugez & terminez definitiuement. Qu’en vertu
dudit arreſt le Scindic auoit fait aſſigner leſdits Chanoi¬
nes & Chapitre, tant de l’Egliſe Cathedrale de Dye que
de l’Egliſe Collegiale de Saint Sauueur de Creſt audit
Dioceſe de Dye, pour comparoiſtre au lendemain de l’ou¬
uerture de la preſente aſſemblee: & que le ſieur Charlot