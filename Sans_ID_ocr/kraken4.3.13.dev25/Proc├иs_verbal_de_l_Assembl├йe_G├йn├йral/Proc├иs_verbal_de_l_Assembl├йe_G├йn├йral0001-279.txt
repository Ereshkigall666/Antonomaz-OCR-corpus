27 Procez erbal de lAſſemblée Generale
moins chez eux qu’on les logeoit touſiours. Que depuis
peu on auoit donné aux ſoldats de la garniſon de la ville
de Laon, des bulletins pour loger chez les Eccleſiaſtiques
de la ville, & qu’ils auoient briſé les portes de leurs mai¬
ſons pour y entrer. Qu’au demier paſſage que le Roy
auoit fait au Dioceſe de Chartres pour s’en aller en
Guyenne, les Cheuaux-legers de la garde du Roy auoient
eſté loger auec ordre & bulletin dans l’Abbaye de Noſtre
Dame de l’Aumoſne, dite le Petit Ciſteaux, qui appartient
au ſieur Abbé de Chandenier, luy eſtant dans ſon Abbaye;
& qu’ils l’auoient obligé de leur faire donner ce qui eſtoit
neceſſaire pour eux & pour leurs cheuaux. Qu’il eſtoit
certain nedntmoins que les Eccleſiaſtiques n’auoient pas
laiſſé d’aſſiſter touſiours le Roy, quand il auoit eſté que¬
ſtion de deſtruire l’hereſie, & de conſeruer la Religion
Catholique. Que durant les Regnes de Franç̧ois I I. de
Charles IX. & de Henry II. que l’hereſie a commencé
aà prendre force dans la France; le Clergé auoit ſouffert la
creation des offices, l’alienation de ſontemporel, & meſ¬
mes deſpoüilĺ les reliques des Saints & les Autels de leur
argenterie, pour combattre l’hereſie & pour la deſtruire.
Que rien n’auoit porté́ le Clergeé à donner ſi liberalement
au feu Roy, que lors qu’on le vid dans le deſſein de ruiner
l’hereſie dans ſon Royaume, & qu’il s’eſtoit rendu maiſtre
de quantité de villes poſſedees par ceux de la pretenduë
Religion reformee, dans leſquelles il auoit reſtably l’exer¬
cice de la Religion Catholique, & remis les Eccleſiaſti¬
ques en la poſſeſſion de leurs biens. Qu’il auoit auſſi lors
 accordé au Roy trois cens mil liures de rente, pour ſatis¬
faire à toutes ces deſpenſes. Qu’en l’annee 168d. on luy
auoit encore donneé pour les deſpenſes du ſiege de la Ro¬
ehelle vn million d’or; & que le fauorable ſuccés qui
auoit eſté́ lors dans les armes du Roy, faiſoit voir le legiti¬
me employ des deniers que le Clergé donnoit, lequel Dieu
 beniſſoit pour l’auantage de ſon Egliſe. Qu’il y auoit à
craindre que la ligue offenſiue & defenſiue faite auec les