78 Procez Verbalde l’Aſſemblée Generale
Compagnie ordonner à Meſſieurs les Agents de prendre
le fait & cauſe pour luy, de pourſuiure au Conſeil la
caſſation dudit arreſt du Parlement, & d’obtenir le renuoy
au grand Conſeil de toutes les affaires que ledit ſieur
Abbé peut auoir audit Parlement. La Compagnie a or¬
donné, Que les Lettres patentes obtenuës par les ſieurs
Abbez de la Reole, Luc & Sauuelade, ſeroient miſes en¬
tre les mains de Monſeigneur de Cominges & du ſieur
Abbé de Carbon; auec les Lettres du Roy ſur icelles, pour
 en demander la verification au Parlement de Pau; & que
les ſieurs Agents pourſuiuront arreſt d’euocation au Con¬
ſeil en faueur du ſieur Abbé de la Reole.
DVDIT JOVR DE RELEVEE.
 ſ Eſſeigneurs les Commiſſaires des frais communs
V ſont entrez, qui ont continué d’en examiner le
compte.
DV LVNDT DIX-NEVFIEME DECEMBRE,
à huit heures du matin, Monſeigneur l’Archeueſque
de Rheims preſidant.
 E procés verbal a eſté leu & ſigné.
 Le ſieur Promoteur a dit, Que l’Aſſemblee ayant
déliureé ſes Ordonnances ſur les aſſignations donnees en
icelle aux Doyen, Treſorier, Chanoines & Chapitre de
Saint Martin de Tours, à la requeſte des Scindic & De¬
putez du Dioceſe de Tours, en conſequence du renuoy
fait de leurs differends en ladite Aſſemblee, par arreſt du
Conſeil du dernier Septembre dernier, pour y eſtre jugez
definitiuement; leſdits ſieurs Doyen, Treſorier, Chanoi¬
nes & Chapitre de Saint Martin de Tours en auroient
appellé comme d’abus, & releué leur appel au Parlement,
où ils auoient fait aſſigner leſdits Scindic & Deputez du¬
dit Dioceſe pour deffendre ſur ledit appel. Que ſur cela