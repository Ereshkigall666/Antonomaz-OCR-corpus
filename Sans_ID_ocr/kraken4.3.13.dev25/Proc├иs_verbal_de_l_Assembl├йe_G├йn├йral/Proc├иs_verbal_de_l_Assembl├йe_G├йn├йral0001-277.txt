272 Procez Verhal de l’Aſſemblée Generale
vos maiſons, vos heritages, vos meubles, tout cela eſt com¬
mun auec nous: vos biens & les noſtres ſont de meſme
nature, mpius hec tam culta noualia miles habebit. On ob¬
ſerue que la premiere choſe que faiſoient les Romains
apres la conqueſte d’vn pais, eſtoit d’en euoquer les Dieux,
vſurper les Sacrifices, tranſporter leurs ſtatuës dans leurs
Temples pour ne leur laiſſer rien de diuin, & s’emparer
ſous ce pretexte de tout ce qui eſtoit conſacré à ces diui¬
nitez.
Pourriez-vous attendre vn autre traittement de noſtre
ennemy commun, quand il ſeroit maiſtre du territoire de
vos Benefices; ne donie-t’il pas aujourd’huy la joü̈iſſance
de tout ce que vous poſſedez dans l’eſtenduë de ſa domi¬
nation? L’Orateur Romain nous apprend que les Pre¬
ſtres ſacrifioient Decimas Herculi, comme à vn Dieu armé
qui ſeruoit à les defendre; nos Rois ſont des demy-Dieux
armez qui vous defendent, & auſquels vous accordez vos
decimes & vos dons gratuits. Ce ſont ces pains que ce
grand Preſtre offroit pour rafraichiſſement aà̀ ce Patriar¬
che victorieux, & luy rendoit comme par vne eſpece de
retribution vne partie de tout ce qu’il auoit receu de luy.
Il eſt beaucoup plus juſte de donner vne partie de ces tre¬
ſors pour conſeruer ſa liberté, & la defendre contre vn
Prince auſſi ambitieux pour le moins que ce Roy Babilo¬
nien ennemy du peuple de Dieu, que non pas les mon¬
ſtrer, & en les refuſant, hazarder ſa ville, ſon threſor &
ſa liberté. Ie ne ſçay, MESssIEVRs, quelle ſomme vous
demander; ie vois qu’aux ſiecles paſſez vous auez accordé
quinze cens mil liures par chacune de ſix annees conſe¬
cutiues: vous auez racheteé des domaines & amorty des
rentes, & en ſuitte vous auez d’aſſemblees en aſſemblees
continué les meſmes aſſiſtances; & comme en ces der¬
niers temps la guerre nous a dauantage preſſé vous auez
accordé juſques à quatre & cinq millions. Noſtre neceſ¬
ſité eſt encores plus grande; nous armions lors pour dé́¬
fendre nos alliez & eſtendre nos conqueſtes, nous com¬
battons