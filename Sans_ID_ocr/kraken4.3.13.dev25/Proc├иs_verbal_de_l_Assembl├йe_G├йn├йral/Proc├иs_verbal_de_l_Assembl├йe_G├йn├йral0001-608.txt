du Clergé de France. 1. DECEMBRE. 6o3
2
affaire, Qu’apres auoir fait ſes inſtances en ſon particu¬
lier prés de leurs Majeſtez, & aupres de ſon Eminence,
pour auoir juſtice, il auoit fait ſes proteſtations parde¬
uant Notaire le 5.Aouſt 1646. Et auoit preſenté requeſte
au Conſeil de conſcience, par laquelle apres auoir enoncé
les torts qu’on faiſoit à̀ ſon Egliſe, & toutes les entrepriſes
cy-deuant faites par ledit ſieur de Vennes, & de nou¬
ueau authoriſees par ſa conduitte, à cauſe des puiſſans
appuis qu’il a dans le Conſeil du Roy, il auoit declaré,
qu’à moins qu’il pleuſt à ſa Majeſté de donner quelque
protection à ſon Egliſe & à luy, il eſtoit obligé de ſe re¬
tirer hors de ſon Dioceſe; apres vingt-quatre ans de ſean¬
ce & autant de perſecution. Que neantmoins pour teſ¬
moigner la peine que luy donnoit cette derniere reſolu¬
tion, il s’en alloit en ſon Dioceſe pour eſprouuer encore
vne fois ſi les perſecutions qu’on luy faiſoit & à ſon Egli¬
ſe eſtoient capables de quelque moderation.  eſtant
allé, le jour de ſon arriuee à Valence, qui fut le 8. Aouſt
1646. au lieu d’y trouuer la paix qu’il cherchoit, le ſieur
Cucurieux Lieutenant de la Citadelle, & neveu du ſieur
deVennes, & le nommé la Touche ſergent major, ac¬
compagné d’archers & de ſoldats, s’eſtoient rendus mini¬
ſtres & executeurs d’vne tres-grande violence contre vn
Eccleſiaſtique; parce qu’il auoit eu recours à ſon Eueſque
pour quelque injure qu’il auoit receuë. Qu’ayant connû
par cette action que ſa preſence rendoit les gens de bien
mal-heureux, & que les Officiers du Preſidial & de la Ci¬
tadelle tournoient leur haine contre ceux qui auoient
quelque reſpect pour l’authorité & la juriſdiction Epiſ¬
copale, il s’eſtoit reſolu de ſe retirer, apres en auoir declaré
les cauſes aà̀ ſon Clergé en pleine Aſſemblee Synodale le
5. Septembre de la meſme annee. Qu’il auoit paſſé deux
ans entiers hors de ſon Dioceſe, apres leſquels il eſtoit
retourné aà Paris au mois de Nouembre. Que le io: De¬
cembre enſuiuant, il auoit renouuelé́ ſes plaintes à̀ Meſ¬
ſeigneurs les Eueſques qui eſtoient aà̀ la Cour, leſquels aſ¬
GGgg i