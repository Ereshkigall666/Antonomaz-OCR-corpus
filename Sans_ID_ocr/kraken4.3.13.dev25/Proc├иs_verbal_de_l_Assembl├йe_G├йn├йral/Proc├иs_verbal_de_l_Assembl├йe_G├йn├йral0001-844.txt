du Clergé de France. . MARS. 839
lité, aux Eueſchez de Portugal: mais que le Roy de Por¬
tugal reſpondoit à cela, que le ſerment qu’il auoit fait ne le
pouuoit obliger, parce qu’il ne l’auoit fait que par force,
& non point librement: Et que ſi le Pape vouloit mettre
à couuert les pretentions du Roy d’Eſpagne, il pouuoit
inſerer dans les Bulles la clauſe, ſine prajudioio partium ou
Regis Catholici. Qu’il ſembloit que le Pape, qui eſtoit le
Pere commun de tous les Roys de la Chreſtienteé́, deuoit
faire abſtraction de celuy qui a le vray droit à la Couron¬
ne, & pouruoir au beſoin des Egliſes, au bien deſquelles
tous les intereſts temporels doiuent ceder. Qu’on deuoit
touſiours preſumer en faueur du poſſeſſeur. Que par
cette raiſon le Pape Pie ſecond auoit reſpondu aà̀ l’Ambaſ¬
ſadeur de Federic troiſieſme Empereur, qui auoit pre¬
tention ſur le Royaume de Hongrie, ſur le doute s’il le
receuroit, ou s’il reconnoiſtroit Mathias Coruinus qui
s’eſtoit ſaiſi dudit Royaume. Que le Saint Siege auoit
accouſtumé de reconnoiſtre Roy ſeulement celuy qui
eſtoit en poſſeſſion du Royaume. Que les Polonnois
ayant eſleu pour Roy le Prince de Tranſſylvanie, apres le
retour du Roy Henry III. en irance; le Pape Gregoire
XIII. l’auoit reconnu, nonobſtant toutes les inſtances
que le Roy Henry III. auoit pû faire aupreés de ſa Sain¬
teté pour l’empeſcher: & auoit reſpondu au Roy la meſ¬
me choſe que Pie II. reſpondit à l’EmpereurFederic. Et
pour venir du petit au grand; qu’il eſtoit certain, que ce¬
luy qui eſtoit en poſſeſſion d’vn Benefice auquel apparte¬
noit la nomination ou collation de quelqu’autre, ou d’vne
terre qui auoit droit de Patronnage; ne laiſſoit pas de
pouruoir aux Benefices, encore qu’on luy diſputaſt la
terre ou le Benefice, ne interim ccleſia quid detrimenti pa¬
tiatur. Qu’a la verité́ le Pape auoit offert de nommer des
Eueſques motu proprio; mais que le Roy de Portugal n’y
auoit pû conſentir, parce qu’il auoit intereſt dans le com¬
mencement de ſon eſtabliſſement, qu’on y miſt des per¬
ſonnes dont la fidelité ne luy fuſt point ſuſpecte. De plus,