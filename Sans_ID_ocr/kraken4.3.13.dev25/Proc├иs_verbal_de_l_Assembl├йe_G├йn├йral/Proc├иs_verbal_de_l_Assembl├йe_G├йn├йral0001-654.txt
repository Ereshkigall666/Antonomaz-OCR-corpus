
du Clergé de France. 1IANVIER. 649
recommendation certains heretiques que l’Empereur Mavi¬
milian auoit reſolu de faire mourir. Ainſi ſaint Auguſtin per¬
ſuade par ſes lettres le Comte Boniface de ne pas ſouffrir que
les atholiques & les Heretiques partagent eégalement les gra¬
ces dépendantes de ſon pouuoir dans l’Afrique. Il n’eſt pas
difficile de penetrer la raiſon de cette conduitte appuyee ſur les
principes de la Chariteé qui animoit toutes les actions de ces
grands hommes, d’autant que ſuiuant les differens mouue¬
mens de leurzele, comme ils n’ont point medité la vangeance:
mais la conuerſion des pecheurs dans leurs chaſtimens; s’ils ont
voulu la ſeureté de la vie des Heretiques dans l’attente de leur¬
penitence, ils ont conſeillé en meſme temps leur excluſion des
Charges, comme vn moyen exterieur pour faire rentrer dans
la voye du Salut ces ames qui s’en eſtoient malheureuſement
eſgarees.
SIRE, Ces rigueurs fauorables, ces retranchemens ap¬
parents des graces de voſtre Majeſteé́, ces traittemens meſlez
de ſeuerité & de tendreſſe, manquent auiourd’huy à l’cgliſe
dans voſtre Royaume, pour exciter les heretiques à chercher les
dumieres de l’inſtruction dans leurs tenebres, ou à rompre les
liens de la conuoitiſe charnelle qui les rend eſclaues de leurpar¬
ty. Car n’a-t’on pas accordé depuis quelques mois aux preten¬
dus Religionaires de la ville de la Rochelle tous les auantages,
ſoit pour les Charges politiques, ſoit pour la diſtribution des
tailles qui eſtoient reſeruees aux ſeuls Catholiques depuis ſa
reduction en voſtre obeiſſance. Ceux de la ville de Pamiers ne
font-ils pas de nouuelles inſtances en voſtre Conſeil, auec vne
eſperance certaine du ſuccés de leur demande, pour r’entrer en
l’habitation de leurs maiſons, d’ou ils ont eſté chaſſez par la
loy des armes victorieuſes de leur rebellion. Enfin il nous est
impoßible de dißimuler les vifs reſſentimens de la douleur qui
nous accable, lors que nous apprenons tous les jours par de
nouuelles plaintes, que le Seau de voſtre Majeſté ne fait qua¬
ſi plus de diſtinction pour toutes les Charges de Iuſtice & de
Finances, entres les Catholiques & les heretiques de voſtre
Royaume. utresfois les Gouuerneurs des Prouinces, ſous
 NNn n