¬¬¬--aaa
3 Procez Verbal de l’Aſſemblée Generale
Que l’Aſſemblee ayant fait vn Reglement, elle auoit in¬
tereſt qu’il fuſt obſerué vniformement par tous Meſſei¬
gneurs les Prelats: qu’il s’agiſſoit de l’execution d’vn Bref
qui auoit eſté obtenu contre les formes, & au prejudice
des reſolutions priſes dans l’Aſſemblee: qu’il auoit eſté ex¬
pedié ſur vn appel d’vne ſentence de l’Official de Sens, re¬
leué à Rome omiſſomedio, & que l’on n’y auoit rien ob¬
ſerué des vſages accouſtumez: qu’à la verité la Compa¬
gnie euſt eſté bien aiſe qu’il n’euſt point accepté vn Bref
de cette qualité, pour vne affaire dans laquelle elle s’eſtoit
intereſſee, qu’il ne luy en euſt donné auparauant quelque
aduis, ou à̀ Monſeigneur de Sens, contre l’authorité du¬
quel il auoit eſt́ deliuré, & qu’il luy euſt pluû entrer dans
 les ſentimens qu’elle auoit pris ſur cette affaire, pour con¬
ſeruer vne conformité de pratique qu’elle deſiroit eſtre
obſeruee dans tous les Dioceſes: qu’à cet effet elle le
prioit de ſouſcrire la deliberation faite ſur ce ſujet, & ſe
deporter du jugement de cette affaire.
Surquoy Monſeigneur de Senlis a reparty, Qu’il ne
pouuoit ſe departir de l’acceptation dudit Bref. Que ce
n’eſtoit point aux Iuges d’auertir les parties. Qu’il n’auoit
point creu en cela manquer de reſpect à la Compagnie,
parce qu’il n’eſtoit point aduerty qu’elle y priſt l’intereſt
qu’il diſoit, ny de ciuilit́ enuers Monſeigneur de Sens
qu’il honoroit beaucoup. Qu’autresfois vne pareille affai¬
 re qui regardoit Monſeigneur d’Amiens eſtant tombee
entre ſes mains, il n’auoit pas trouueé mauuais qu’il s’en
fuſt ſaiſi ſans l’en aduertir. Que pour ce qui regarde les
defauts du Bref, ce n’eſtoit pas à luy à les conſiderer;
mais aux parties aà s’en plaindre & à ſe pouruoir contre
par les voyes introduites dans l’Egliſe & dans les Iuſtices.
Qu’il n’eſtoit commis que pour l’execution dans laquelle
toutes ces choſes ne deuoient point eſtre conſiderees.
Apres quoy Monſeigneur de Rheims a remercié Monſei¬
gneur de Senlis de la peine qu’il auoit priſe d’informer la
Compagnie de ce qu’il auoit fait en execution dudit Bref.