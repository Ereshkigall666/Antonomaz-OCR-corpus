75j8 Procez Verbal de l’Aſſemb lée Generale
queſte de Monſeigneur deValence touchant la tranſlation
du Preſidial de Valence en vne autre ville de ſon reſſort.
Qu’apres auoir fait ſon rapport, au lieu d’y opiner, comme
c’eſt la couſtume, il auoit eſté dit par quelqu’vn du Con¬
ſeil, qu’il y auoit inſtance au Conſeil des parties pour la
ſuppreſſion entiere du Preſidial: & que par ce moyen on
auoit empeſché d’opiner ſur le fait de la tranſlation, parce
qu’il ſembloit inutile de deliberer ſur la tranſlation d’vn
Siege, duquel on pourſuiuoit la ſuppreſſion. Que Mon¬
ſeigneur de Valence repreſentoit, qu’il n’y auoit aucune
inſtance au Conſeil pour la ſuppreſſion dudit Preſidial:
mais que le differend qu’il auoit auec les Officiers du Pre¬
ſidial, pour l’exercice de ſa Iuſtice, ayant eſté́ porté au
Conſeil, il eſtoit interuenu arreſt de forcluſion contre luy
il y a enuiron cinq ans, contre lequel il ne s’eſtoit pas en¬
core fait reſtituer. Qu’il eſtoit bien vray qu’il s’eſtoit
donné vn arreſt au Parlement de Grenoble depuis dix¬
huit mois ſur la requeſte de Monſeigneur de Valence; par
lequel il auoit eſté́ ordonné, que l’Edit de creation dudit
Preſidial ſeroit rapporté: & cependant, deffenſes auoient
eſté faites auſdits Officiers de faire aucune fonction. Que
leſdits Officiers s’eſtant plaints de cet arreſt au Conſeil, il
auoit eſté ordonné, que le Procureur general dudit Par¬
lement en enuoyeroit les motifs: & cependant, que leſdits
Officiers continueroient l’exercice de leurs charges. Que
pour tout cela on ne peut pas dire qu’il y ait inſtance au
Conſeil pour la ſuppreſſion dudit Preſidial, ny ſous ce
pretexte ne pas opiner ſur la requeſte qu’il a preſentee
pour la tranſlation d’iceluy. Qu’jl ſupplioit la Compagnie
de luy vouloir donner ſon aſſiſtance, & prier qu’il fuſt
opiné ſur ſa requeſte dans le Conſeil du Roy. Meſſei¬
gneurs d’Ambrun & de Cominges, qui auoient cy-deuant
pris ſoin de cette affaire, ont eſté priez de renouueller
leurs inſtances auprés de la Reyne, de S. A. R. & de Meſ¬
ſieurs les Princes, & enuers les autres Miniſtres d’Eſtat,
pour obtenir vn jugement fauorable ſur ſa requeſte.