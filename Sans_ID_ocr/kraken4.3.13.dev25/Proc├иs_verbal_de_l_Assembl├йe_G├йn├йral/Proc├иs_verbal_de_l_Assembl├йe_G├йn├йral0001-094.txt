du Clergé de France. 2. IVIN. 89
Commiſſaires; & a eſté́ reſolu d’vn commun conſente¬
ment de la compagnie, d’enuoyer dans les prouinces vne
lettre Circulaire, auec la relation que Meſſeigneurs
les Prelats ont fait de cette affaire dans l’aſſemblee; &
Monſeigneur l’Eueſque d’Agen a eſté prié de prendre la
peine de la dreſſer, & les ſieurs Agens ont eſté chargez de
l’enuoyer au pluſtoſt dans les prouinces.
DV MERCREDT VINGTDEVXIEME VIN,
à huit heures du matin, Monſeigneur l’Archeueſque
de Rheims preſidant.
T
E procés verbal a eſté leu & ſigné.
L. Monſeigneur de Vabres a dit, Que luy, Monſei¬
gneur d’Orleans, & les ſieurs Abbez de Vic & du Trem¬
blay auoient eſteé viſiter Monſeigneur le Coadjuteur de
Paris en l’abſence de Monſeigneur l’Archeueſque dudit
lieu, lequel ils auoient prié de venir prendre ſa place en
cette aſſemblee. Qu’il auoit receu leur compliment auec
tres-grande ciuilité, leur ayant fait connoiſtre qu’il auoit
vn tres-grand reſſentiment de l’honneur que la compa¬
gnie luy faiſoit, & qu’il luy en viendroit teſmoigner ſes
reconnoiſſances de viue voix.
Monſeigneur d’Ambrun, Meſſeigneurs de Saint Paul
& de Cominges, & les ſieurs Abbé de Chanvalon, Offi¬
cial de Chalon, & Muſnier Doyen d’Orleans, Commiſ¬
ſaires nommez pours’inſtruire de l’affaire deMonſeigneur
l’Eueſque de Graſſe, que Monſeigneur le Nonce de Tu¬
rin a fait citer, ſe ſont mis au bureau, & a eſté dit par
Monſeigneur d’Ambrun; Que ſuiuant l’ordre qu’il auoit
plû à la compagnie de leur donner, ils auoient examiné
les plaintes de Monſeigneur de Graſſe, ſur les entrepriſes
de Monſeigneur le Nonce de Turin; & a repreſenté́ qu’il
y auoit du domaine dépendant de l’Eueſché de Vence,
dans les terres de Madame la Ducheſſe de Sauoye, dont
Monſeigneur le Nonce de Turin pretend que les fruits &