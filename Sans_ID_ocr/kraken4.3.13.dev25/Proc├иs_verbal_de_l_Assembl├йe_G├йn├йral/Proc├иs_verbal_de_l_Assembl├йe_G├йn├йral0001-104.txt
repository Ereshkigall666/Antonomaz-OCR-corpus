du Clergé de France. 2. IVIN. 99
Mouſtier Saint Iean, & Prieur de Ioux-la-Ville, auoit in¬
tenté action au grand Conſeil contre le ſieur de Remi¬
gny, pour renrrer en la poſſeſſion de la haute, moyenne
& baſſe juſtice dudit lieu de Ioux-la-Ville, que ledit ſieur
de Remigny auoit vſurpee dudit Prieuré. Qu’il auoit eſté
maintenu par arreſt dudit Conſeil en la poſſeſſion de ladi¬
te Iuſtice. Que ledit ſieur de Remigny s’eſtant pouueu
au priué Conſeil en caſſation dudit arreſt, les moyens de
caſſation auoient eſté conuertis en moyens de Requeſte
ciuile, & pour proceder ſur icelles, les parties renuoyees
au grand Conſeil, où il auoit encores, ſur les moyens de
Requeſte ciuile, obtenu arreſt en ſa faueur, auec condem¬
nation de deſpens. Qu’ayant voulu mettre l’arreſt en exe¬
cution, & eſtablir des officiers pour faire la juſtice audit
lieu de Ioux-la-Ville, il en auoit eſteé empeſché par force
& violence par ledit ſieur de Remigny; pour raiſon de¬
quoy il auoit obtenu commiſſion au grand Conſeil pour
informer deſdites violences. Qu’en ſuitte de cela, des per¬
ſonnes interpoſees, pour arreſter la procedure dudit grand
Conſeil, & pour faire plaiſir au ſieur de Remigny, s’e¬
ſtoient preſentees au Parlement, ce qui auoit formé le
conflict de juriſdiction, ſur lequel ledit de Flogny s’eſtoit
pourueu au Conſeil Priué, & auoit demandé le renuoy au
grand Conſeil. Et d’autant que c’eſt vne violence faite à̀
ſa perſonne, qui luy empeſche la joüiſſance des fruits de
ſon benefice; & qu’il importe à Meſſieurs du Clergé
d’empeſcher que telles violences ſe faſſentaux Eccleſia¬
ſtiques, il ſupphioit la compagnie de luy vouloir accor¬
der l’interuention des ſieurs Agens.
L’aſſemblee a trouué à propos d’aſſiſter ledit Frere Iean
de Bouchet de Flogny, & a ordonné aux Agens de ſolli¬
citer le renuoy qu’il pourſuit au Conſeil.
 Le compte de l’annee i645. a eſté mis ſur le bureau, &
ayant eſté ordonné au ſieur de la Moriniere de preſter le
ſerment & d’affirmer ledit compte, il a declaré qu’il ne le
pouuoit faire, attendu qu’il auoit eſté dreſſé ſans luy par
N ij