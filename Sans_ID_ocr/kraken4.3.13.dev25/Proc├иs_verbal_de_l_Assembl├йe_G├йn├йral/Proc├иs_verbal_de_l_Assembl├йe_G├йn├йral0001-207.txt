2o2 Procez Verhbal de l’Aſſemblée Generale
preſenteroient pour en donner la connoiſſance au Parle¬
ment. Que le Clergé s’y eſtoit touſiours oppoſé, & qu’il
luy importoit que les cauſes particulieres pour lesRegales
fuſſent jugees au Conſeil, puiſque la queſtion generale
pour toutes les prouinces de France y eſtoit retenuë.
Que le ſieur de Nyert ſupplioit la Compagnie de luy ac¬
corder l’interuention desſieurs Agens, pour ſe pouruoir
contre ledit arreſt, qui ordonuoit le renuoy au Parlement.
 L’aſſemblee jugeant que cette affaire deuoit eſtre ſoi¬
gneuſement defenduë̈; a ordonneé auſdits ſieurs Agens
d’y interuenir, & a prié Monſeigneur de Saint Malo & le
ſieur Abb́ de Vic de voir Monſieur le Garde des Sceaux,
& de la luy recommander de la part de la Compagnie.
Meſſeigneurs d’Auxerre, de Vabres & d’Orleans, &
les ſieurs Abbez de Carbon, de Leſſeville & Doyen de
Poitiers, commis pour la declaration du controolle, ſe
ſont mis au bureau: & Monſeigneur d’Auxerre a dit,
Qu’ils auoient examineé la declaration du Roy ſur l’Edit
du controolle, auec la verification au Parlement de Paris.
Qu’il ne s’agiſſoit point icy de diſcuter ſi elle eſtoit vtile
& auantageuſe au Clerge, ou non; puiſqu’elle auoit eſté
deſiree & pourſuiuie par la derniere aſſemblee generale
du Clergé́, où elle auoit eſté concertee, & qu’elle eſtoit
verifiee au Parlement de Paris, & en la plus grande partie
des autres Parlemens de France. Que par la verification
du Parlement de Paris, les offices de Controolleur eſtoient
deés à preſent ſupprimez, & le Clergé condamné de rem¬
bourſer les acquereurs deſdits offices de la finance qu’ils
juſtifieroient auoir actuellement payee, tant du reſſort de
ce Parlement que des autres. Qu’en ſuitte leſdits officiers
auoient fait liquider leur finance pardeuant Monſieur
Coquelay qui y auoit eſté commis; de façon qu’il n’eſtoit
à preſent queſtion que de pouruoir aux moyens de les
rembourſer, ne croyant pas que le Clergé s’en peuſt diſ¬
penſer apres les offres, les liquidations & les arreſts du
Parlement de Paris. Qu’ils auoient penſé à deux moyens,