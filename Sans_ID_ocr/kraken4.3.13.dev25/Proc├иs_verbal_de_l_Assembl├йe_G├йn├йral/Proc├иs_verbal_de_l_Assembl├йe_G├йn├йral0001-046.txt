du Clergé de France.10. IVIN. 4I
aucune pourſuitte; & en meſme temps Meſſeigneurs de
Saint Malo & d’Orleans, & les ſieurs Thoreau Doyen de
Poitiers, & de Caſalets Archidiacre de Narbonne, ont
eſté nommez auec le ſieur Abbé de Beauregard Promo¬
teur pour y trauailler.
Monſeigneur de Rheims a rapporté, qu’on luy auoit
donné aduis qu’ily auoit vne inſtance preſte à juger entre
les Adminiſtrateurs de la Charité de Rheims & les Eccle¬
ſiaſtiques de la meſme ville, qui ſe plaignoient des taxes
faites ſur eux pour l’entretenement des pauures dudit
Hoſpital de la Charité; & comme cette affaire regardoit
tout le Clergé, Monſeigneur de Bayeux a eſté prié de voir
Monſieur le premier Preſident, afin d’en faire ſurſeoir le
jugement.
  TT D   1V7 
DV VENDREDT DIXIESME VIN,
 à huit heures du matin, Monſeigneur l’Archeueſque
de Rheims preſidant.
I
E procés verbal a eſté leu & ſigné; & Monſeigneur
de Saint Ponts ayant repreſenté, que pour l’eſclair¬
ciſſement de ce qui s’eſtoit paſſé à l’eſgard de Meſſieurs les
Agens touchant la fonction de leur charge, & auſſi pour
ce qui regarde la reception des deputez de Meſſeigneurs
les Prelats, lors qu’ils ſont extraordinairement aſſemblez,
il ſeroit à propos de prier Monſeigneur l’Archeueſque de
Sens qui a eſté employé en cette affaire, de vouloir pren¬
dre la peine d’en venir informer la compagnie, outre la le¬
cture du procez verbal de l’aſſemblee qui s’eſt tenuë̈ ex¬
traordinairement ſur ce ſujet. Ce qu’ayant eſté jugé fort
raiſonnable, Meſſieurs les Agens ont eſté chargez de voir
Monſeigneur l’Archeueſque de Sens, & de le prier de ve¬
nir en l’aſſemblee pour l’informer de cette affaire.
Monſeigneut de Rheims a entretenu la compagnie du
differend que les Eccleſiaſtiques de Rheims auoient auec
les habitans & les Adminiſtrateurs de l’Hoſpital de la