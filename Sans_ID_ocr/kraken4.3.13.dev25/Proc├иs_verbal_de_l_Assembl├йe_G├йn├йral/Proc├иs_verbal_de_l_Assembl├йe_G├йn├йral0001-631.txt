626 Procez Verhal de lAſſenblée Generale
Concile le trouuera à propos: Comme auſſi d’eſcrire à
Meſſeigneurs ſes Comprouinciaux, aux Abbez, Prieurs,l
Chapitres, Communautez & autres de s’y trouuer; &
les inuiter de sy rendre au jour indit: & en cas qu’ils n’y
puiſſent aſſiſter en perſonne, d’y enuoyer leurs Grands¬
Vicaires ou Procureurs. Que s’il arriue qu’on procede
contr’eux par ſaiſie de leur temporel, ou autres voyes vio¬
lentes; l’Aſſemblee leur donne aduis qu’ils peuuent vſer
de cenſures Eccleſiaſtiques contre ceux qui s’oppoſeront
aà la tenuë̈ dudit Concile. Monſeigneur de Cominges a
eſté prié de faire leſdites lettres, & les ſieurs Agents de
les enuoyer auſſi-toſt.
Monſeigneur de Saint Ponts a remonſtré, Qu’il auoit
plû à la Compagnie accorder cy-deuant au nommé Iean
Garrigues Miniſtre conuerty du Dioceſe de Niſmes, la
 premiere penſion des Miniſtres conuertis qui viendroit
à vacquer: & ce, aà̀ la recommandation de Monſeigneur
de Niſmes. Que le nomme Cotelier, qui eſtoit Miniſtre
conuerty dudit Dioceſe, eſtoit decedé depuis peu. Que
ſa penſion eſtoit de quatre cens liures: & qu’il prioit la
Compagnie de la donner audit Garrigues La Compagnie
a trouueé a propos de la luy accorder; & a ordonné au
anr le en e oe e eneſle ſe one l unune
Mondit Seigneur de Saint Ponts a encore repreſenté,
Que la couſtume de cette Aſſemblee eſtoit, quand il ar¬
riuoit ſujet d’affliction à̀ quelqu’vn de la Compagnie, de
l’enuoyer viſiter: Que Monſeigneur d’Alby d’Elbene
eſtoit decedé, qui eſtoit oncle de Meſſeigneurs d’Agen &
d’Orleans: & qu’il prioit la Compagnie de vouloir de¬
puter quelqu’vn pour les viſiter. Monſeigneur de Saint
Ponts & le ſieur Doyen de Poitiers ont eſté priez de faire
cét office vers eux pour la Compagnie.
Le ſieur Promoteur a dit, Que pluſieurs Curez de
Normandie ſe plaignoient de ce qu’au prejudice de la
poſſeſſion en laquelle ils ſont de joüyr des dixmes des bois