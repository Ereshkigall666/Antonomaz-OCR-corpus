du Clergé de France. 2. SEPTEMBRE. 291
moyens qu’il dit auoir pour la conuerſion des heretiques,
qu’il la ſupplioit de luy donner ſon aſſiſtance, pour obte¬
nir ſous l’autorité́ du Roy vne conference ſur ces deux
controuerſes principales auec les Miniſtres de Charen¬
ton. Que ſur ces deux demandes ils luy auoient repreſen¬
té, que ce n’eſtoit pas l’ordre de la Compagnie de donner
ſon approbation à pas vn liure; & qu’il deuoit s’addreſſer
pour cela à des Docteurs particuliers. Et quant à la confe¬
rence, outre que les temps preſens n’eſtoient pas propres
pour la tenir; que luy eſtant laic, & cette conference ne ſe
pouuant faire qu’en preſence des Eueſques, il ne pouuoit
entrer en diſpute; parce qu’il eſtoit de la fonction deſdits
Eueſques comme Paſteurs, de faire le diſcernement entre
la bonne & la mauuaiſe doctrine; d’enſeigner l’vne & de
refuter l’autre.
La Compagnie, apres auoir fait reflexion ſur tout ce
qui a eſté rapporté par Monſeigneur d’Ambrun, a d’vn
commun conſentement approuué le zele du ſieur de
la Miletiere, loüé ſes bonnes intentions pour la conuer¬
ſion des Heretiques, & a teſmoigné qu’elle ſera toû̂jours
tres-aiſe de fauoriſer & d’appuyer ſes deſſeins pour les ra¬
mener à̀ l’Egliſe, l’exhortant d’employer touſiours les
grandes connoiſſances qu’il a dans la controuerſe pour le
bien & auantage de la Religion.
Le ſieur Promoteur a repreſenté́, Qu’il y auoit diffe¬
rent entre le Scindic du Dioceſe de Saint Ponts & le ſieur
Fleury, cy-deuant Receueur ancien des decimes dudit
Dioceſe. Qu’en l’annee 16̃r. ledit Fleury auoit vendu ſa
charge à feu Daniel Rey, qui eſtoit Receueur alternatif
des decimes dudit Dioceſe, moyennant le prix & ſomme
de deux mil ſept cens liures, de laquelle toutesfois il ne
luy auoit payé comptant que la ſomme de huict cens ſoi¬
xante-quatorze liures, luy eſtant demeuré redeuable du
ſurplus de ladite ſomme, montant à 18. cens vingt-ſix li¬
ures. Qu’en l’annee i6;. Pierre Rey fils dudit Daniel auoit
eſté receu auſdites charges, & qu’il les auoit exercees juſ¬
 O0 ij