18 Procez Verhbal de l’Aſſemblée GCenerale
bureau, a pris la parole, & a dit, Que l’on luy auoit fait
l’honneur de l’entendre deſia pluſieurs fois dans cette
compagnie pour les intereſts particuliers de ſon Egliſe;
mais qu’il auoit aujourd’huy à les entretenir d’vn intereſt
qui eſtoit commun aà̀ toutes les Egliſes de France. Qu’il
s’agiſſoit d’vne entrepriſe que les Ieſuites auoient faite
de confeſſer dans ſon Dioceſe ſans ſa permiſſion, & au
prejudice des defenſes qui leur en auoient eſté faites, la¬
quelle alloit à ruiner toute l’authorité de l’Egliſe; puiſque
ſi elle eſtoit ſoufferte, elle leur donneroit plus de puiſſance
dans les Dioceſes, que n’en ont les Eueſques meſmes. Qu’il
n’auoit pas beſoin de leur en rapporter les preuues, parce
qu’ils en jugeoient mieux que luy les conſequences. Qu’il
leur feroit ſeulement vn recit ſimple & naif du fait, pour
oſter tout ſujet auſdits Ieſuites de l’accuſer d’auoir decla¬
meé contr’eux; eſtant bien aiſe de garder en ce rencontre
la meſme moderation qu’il auoit tenuë dans les procedu¬
res de cette affaire.
 Il a donc repreſenté, Qu’arriuant en ſon dioceſe, in¬
continent apres l’aſſemblee derniere, il s’eſtoit reſolu d’y
faire executer les reglemens qui y auoient eſté faits tou¬
chant les Reguliers. Qu’ayant fait deſſein d’aller dans
l’Egliſe des Ieſuites, il leur auoit fait dire qu’ils euſſent
à le receuoir conformeément auſdits reglemens, à quoy
ils auoient conſenty apres quelques petites conteſtations;
ſi bien qu’y eſtant allé les choſes s’eſtoient fort bien paſſees
ſelon ſon intention. Qu’en ſuitte leſdits Freres de la So¬
cieté de IEs vs luy ayans demandé permiſſion de publier
des Indulgences de quarante heures, & d’expoſer le ſaint
Sacrement dans leur Egliſe, il la leur auoit accordee ver¬
balement pour vne fois ſeulement. Que l’annee derniere
leſdits Ieſuites ayans deſiré expoſer le ſaint Sacrement en.
quelque jour ſolemnel, ils luy en eſtoient venus deman¬
der la permiſſion. Que leur ayant propoſé de la prendre
par eſcrit, ils auoient fait au commencement quelque re¬
ſiſtance, mais qu’ils s’y eſtoient enfinreſolus. Qu’il croyoit