du Clergé de France. 2SEPTEMBRE. 345
ſieur Arniſay eſtant au Monaſtere auoit fait ſortir ladite
fille, & l’auoit donnee en garde à vne Dame de condition.
Qu’il l’auoit interrogee en preſence de ſon pere & de ſes
parens, & qu’elle auoit declaré qu’elle auoit abjureé l’here¬
ſie par la ſeule inſpiration de Dieu, ſans y auoir eſté in¬
duite de perſonne, & qu’elle vouloit viure le reſte de ſes
jours dans ledit Monaſtere, ſous les Regles de ſainte Vrſu¬
le. Que ledit ſieur Arniſay en auoit fait rapport au Parle¬
ment, apres lequel ledit ſieur Rey pere auoit eſté con¬
damné de bailler à ſa fille ce qui eſtoit neceſſaire pour ſon
entretenement, & aà̀ luy accorder vn dot ſortable à̀ ſa con¬
dition. Que ledit Rey pere pour eluder cette condamna¬
tion s’eſtoit pourueu à la Chambre de l’Edit de Grenoble,
où il auoit fait aſſigner leſdites Religieuſes. Qu’elles n’a¬
uoient point voulu y comparoir, & que là-deſſus il eſtoit
allé au Conſeil en reglement deIuges, où il auoit fait ap¬
peller leſdites Religieuſes. Qu’elles preſentoient leur Re¬
queſte à̀ l’Aſſemblee, & demandoient qu’il luy plûſt or¬
donner à Meſſieurs les Agents d’interuenir pour elles, afin
d’eſtre renuoyees au Parlement de Dijon. La Compagnie
ayant trouué leur demande raiſonnable, a ordonné
auſdits ſieurs Agents d’interuenir pour elles au Conſeil
quand ils en ſeront requis.
Monſeigneur de Rheims ayant demandé au ſieur Pro¬
moteur, s’il vouloit faire rapport de l’affaire de Monſei¬
gneur l’Eueſque de Niſmes dont on luy auoit parlé́, ledit
ſieur Promoteur a dit qu’il y auoit icy deux deputez du¬
dit Dioceſe, qui auoient vne lettre à preſenter à la Com¬
pagnie de la part de Monſeigneur de Niſmes, & qui de¬
mandoient auſſi d’eſtre ouys. L’on a enuoyé vn des ſieurs
Agents pour les faire entrer, & ayant pris leurs places en
deux chaires ſans bras preparees pour cela pres ledit ſieur
 Promoteur, ils ont preſenté à Monſeigneur le Preſident
vne lettre de Monſeigneur de Niſmes, qui a eſté́ remiſe
entre les mains du ſieur Abbé́ Tubeuf Secretaire pour
en faire la lecture. Apres laquelle le ſieur Maridad vn deſ¬
Xx