16
LETTRES.
aujourd’huy ſans exaggeration, que ſa douleur eſt grande
comme la mer, voyant que ſes propres enfans & ceux qui en
qualité de cadets deuroient eſtre l’objet de ſa joye & de ſa
complaiſance, ſe rendent les cauſes de ſon amertume & de ſon
afliction. Vne choſe neantmoins doit conſoler l’Egliſe de
France dans cette douleur, que l’eſprit de Dieu ayant inſpiré́
à̀ ſes Prelats nos predeceſſeurs & nos peres de ſi ſaintes & ſages
reſolutions, de ſi beaux & de ſi vtiles reglemens; il ait preſen¬
tement vny enſemble des perſonnes doü̈ees d’vne fermeté́ &
d’vn courage tres-rare pour en procurer l’execution. C’eſt en¬
core ( ce me ſemble vn grand motif de joye & de benediction,
qu’il ait plû à nôtre Seigneur de donner à Monſeigneur de Sens
dans vne telle conjoncture tant de patience & de moderation.
C’eſt vne ſuitte des graces qui ont paru juſques icy dans ſa
conduitte, & les premices de ſon Sacerdoce n’ont jamais fait
conceuoir de moindres eſperances. Quant aà moy, MEss 1¬
GNEVRS, j’eſtime eſtre obligé de vous dire, que dés mon
aduenement en ce Dioceſe, j’ay preſque accomply ponctuel¬
lement, à l’égard des Religieux auſſi-bien que de mes Curez &
des autres Preſtres, toutes les choſes que vous marquez dans la
premiere lettre que vous m’auez fait l’honneur de m’addreſſer.
Ce n’eſt pas que ie n’entre de toute l’eſtenduë̈ de mon cœur
dans les ſentimens de reconnoiſſance que tous les Eueſques du
Royaume doiuent à l’Aſſemblee pour des ſoins & des trauaux
ſi importants & ſi vtiles. Ie proteſte de demander à Dieu par
tous les moyens imaginables vne participation éminente de
ſon eſprit, afin de profiter du zele & de l’ardeur dont vous nous
fourniſſez des inſtructions & des exemples ſi efficaces. I’eſſaye¬
ray, MESSEIGNEVRS, à la faueur de vos bons aduis, d’eéui¬
ter les fourberies & les ſurpriſes que l’homme ennemy pou¬
roit auoir ſuggeré aux perſonnes ſuſceptibles d’vne telle im¬
pieté, comme eſt celle de la corruption & de la falſification des
liures ſaints & ſarez. I’eſpere de la miſericorde de celuy qui
eſt le Chef de l’Egliſe & l’Eueſque des Eueſques, de ne faire
jamais rien qui contreuienne tant ſoit peu à l’authorité de mon
miniſtere, à la ſageſſe & à la prudence de vos ordonnances, &
à l’honneur que j’ay d’eſtre
MESSEIGNEVRS,
 A ſaint Floue, ce 5.
Octobre i6so
 Voſtre tres-hmble & tres-obeyſſant ſeruiteur & confrere,
IAC QVEs, Eueſque de ſaint Flour.
DE