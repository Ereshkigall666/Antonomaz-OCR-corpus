du Clergé de France.4. NOVEMBRE. 463
reformee contre Monſeigneur de Niſmes; ſi les Chanoi¬
nes eſtoient retournez à Niſmes, & ſi les Huguenots
auoient droit de diſpoſer de la place de Regent en la ſe¬
conde claſſe du College des Ieſuites de ladite ville.
Leſdits ſieurs Deputez ont dit, Qu’ils auoient eu auis
que les Deputez qui eſtoient aà la Cour de la part du Cler¬
gé de Niſmes, auoient receu des lettres du Roy pour
Monſieur le Comte de Bioules & pour Monſieur de Bre¬
teüil Intendant dans la prouince ſur e ſujet de cette af¬
faire, & qu’ils s’en eſtoient retournez à Niſmes pour les
rendre. Qu’il ne s’eſtoit neantmoins rien fait en con¬
ſequence deſdites lettres: Et que Monſeigneur de Niſ¬
mes leur auoit mandé qu’il ne receuroit d’accommode¬
ment en cela que celuy que la Compagnie agréeroit.
Qu’il n’y auoit pas vn Chanoine qui fuſt retourné à Niſ¬
mes, & qu’il eſtoit bien vray qu’ils y alloient & venoient
pour leurs affaires. Que pour ce qui eſt du droit que ceux
de la pretenduë̈ Religion reformee pretendent auoir, de
nommer vn Regent à la ſeconde claſſe du College des
Ieſuites; il eſtoit vray que dans le partage fait de la
nomination des Regens du College, il leur eſtoit eſcheu
de nommer vn Regent à la ſeconde claſſe. Qu’ils en
auoient nommé touſiours pendant huit annees de ſuite:
mais que depuis douze ans les Ieſuites y auoient nommé.
Apres quoy ils ſe ſont retirez: & la Compagnie ayant
jugé toutes ces affaires d’importance, & meriter qu’on y
priſt vne bonne deliberation; elle a remis à̀ Lundy pro
chain du matin à y pouruoir.
Monſeigneur de Saint Ponts a dit, Qu’il auoit receu
des plaintes que font les prouinces de la longue durée de
cette Aſſemblee. Qu’il eſtoit à propos de penſer à ſe ſe¬
parer, & de determiner le jour auquel on la vouloit finir.
Cette propoſition a eſté́ bien receuë de la Compagnie,
qui a remis auſſi aà̀ Lundy prochain pour reſoudre le
temps auquel on la pourroit acheuer.