76o
T V 
 
J- or7 
CIIIV I  l.
.
1574 acquiert Chalençon, ſainct Romain, & Annonay. La Nouë, non pour approuuer la re.
gence de Catherine, mais pour mieux ſeconder en ſuite les armes du Prince de Condé
qui ſe preparoient en Allemagne, eſtoit en tréue auec la Regente pour les mois de Iuillet
& d’Aouſt aux pais d’Angoulmois, Poictou & aintonge. Mais la Regente eſperoit dom¬
ter les Proreſtans deſdites Prouinces deuant que ſon fils arriuaſt. Et pour ce faire elle aſſem.
bloit gens de tous coſtez pour les ſurprendre au deſpourueu, afin qu’eſtants aux extremitez
le Roy n’euſt plus affaire qu’à̀ ceux de Dauphiné & de Languedoc. Ainſi le Duc de Mont.
penſier, Chauigny, Puigailard, Richelieu, Buſſy d’Amboiſe & autres chefs, ſe trouuent
à Saumur auec dix mil hommes & dix-huict pieces d’artillerie. Les Proteſtans courent
ſoudain aux armes, ceux de Luſignan defont au commencement de Iuillet l’arriereban
de Poictou: & ceux de Fontenay rompent prés de Nantes cinq cens arquebuſiers, preſ¬
que tous cadets de la Nobleſſe de Bretagne. Ces deux eſchecs pouſſent le Duc au ſiege de
Fontenay le Comte. Sainct Eſtienne y commandoit auec enuiron vingt Gentilshommes
& quatre cens ſoldats, & apres quelques fauorables ſorties, auoit deſia valeureuſement
ſouſtenu deux rudes aſſauts auec vne bruſque eſcalade, comme le i6. de Septembre apres
quinze iours de ſiege, voulant remettre ſus les propos de la compoſition auparauant traittée,
voicy que le Capitaine Maſſerouſe, ou par crainte & deſir de s’accommoder, ou ſe con¬
fiant à ce qu’on eſtoit ſur les termes de capitulation, donne entrée à quelquesvns de ſa
Cognoiſſance. Les autres accourent incontinent à foule, forcent la breche mal defen¬
duë, ſe rendent maiſtres de la ville, tuënt quelques ſoldats, ranç̧onnent les vns, deuali¬
ſent les autres & les chaſſent auec vn baſton blanc au poing, mais traittent la ville moins
rudement qu’vne place priſe d’aſſaut. Le Baron de Serignac, autrement Terride, recom¬
penſa ceſte perte en meſme temps, par la ſurpriſe de Caſtres en Albigeois, & le charcutis de
2o0. Italiens en garniſon: & Langoyraa Gouuerneur de Perigueux pour les Proteſtans, par
la defaite entiere de deux cens arquebuſiers, ſix deſquels eſchappez ſeuls en porterent les
nouuelles aux autres de leur parry. Alors Henry clandeſtinemẽt eſchapeé de Pologne appro¬
choit du Royaume, où̀ ſa nouuelle Couronne l’attendoit; proiettant de loin la ruine des Hu.
guenots, & le reſtabliſſement de la ſeule Religion de ſes peres en tout ſon Royaume. Il n’y
a pocheé ſi grand, luy diſoit l’Empereur Maximilian, que de violéter les conſciences, & ceux
qui les veulent maiſtriſer, penſans conquerir le Ciel, perdent ſouuent ce qu’ils poſſedent en
terre. C’eſt cela meſme qu’on luy remonſtroit par cout en Auſtriche, à Veniſe, en Piedmont
& par tout on l’exhortoit à pacifier les troubles de ſon Royaume. Mais arriuãt à Lyon, pour
premices de ſon entré́e on luy fit faire vne grande faute. Car, ainſi que le remarque Monluc
eœn ſes Commentaires, au lieu d’aſſoupir toutes choſes paſſees comme il le pouuoit ayſement,
& nous donner la paix, on le fit reſoudte à la guerre: Et qui pis eſt, on luy fit accroire qu’en¬
trant en Dauphiné tout ſe rendroit à luy. Au contraire, la moindre bicoque luy fit teſte, &
la meilleure de ſes conqueſtes ne pouuoit recompenſer ny le ſang des ſiens, ny l’argent qu’il
y dependoit. La Reyne mere, le Cardinal de Lorraine, les Ducs de Guyſe, de Neuers, le
Mareſchal de Rets, le Chancelier de Birague & quelques autres nouueaux François, tail¬
loient & rongnoient les affaires à leur guiſe au ſecret cõſeil du cabinet. Le Roy leur en laiſ¬
ſoit volontiers toute la diſpoſition, & que pouuoit-on eſperer de gens qui volontiers euſſent
peuplé la France de nouuelles colonies Italiennes, Lorraines, Piedmontoiſes,  attentif
ſeulement à courtiſer les Dames, deſquelles il auoit eſteé ſequeſtré preés d’vn an parmy
ceſte nation moins laſciue que la noſtre. Ces mauuais Conſellers luy font d’arriuée pa
diuerſes parentes proteſter de ſa bonne affection au bien de ſes ſujets, & abolir le paſſé, à la
s charge qu’on poſe les armes, qu’on luy rende toutes ſes villes, & que chacun viue en
paix chez ſoy, ſans qu’aucun ſoit recherché, contraint ny moleſté pour le fait des con¬
ſciences. Artifice pratique par eux, pour entretenir le feu des diuiſions ciuiles, domi¬
ner dans la confuſion, & y fortifier vn tiers party, que nous verrons enfin accabler
le Roy, & reduire le Royaume en tres-miſerable eſtat. Et de fait, les Proteſtans ſe
tiennent dés lors tant plus ſur leurs gardes, les voicy pleins de ſoupçon, de méfiance,
de doute & de crainte. Toutes ces patentes ne leur parloient vn ſeul mot de liberté
pour leur Religion, & ne faiſoient aucune ouuerture ny d’Eſtats generaux pour l’ad¬
 miniſtration politique, ny de Concile national pour les cas de conſcience. Et qu’e¬
ſtoit-ce permettre aux Rochelois liberté de conſcience, & interdire l’exercice de leur
Religion pour vn certain temps, ſinon amuſer leur party iuſqu’à tant que les grands
preparatifs d’armes qui ſe faiſoient de toutes parts, euſſent moyen de ietter en cam¬
pagne vne puiſſante arḿe pour les accabler, ſans eſpoir de reſſource? Ainſi les armes
s’échauffent en diuers lieux, notamment en Poictou. Le Baron de Fontenay, depuis Sei¬
gneur de Rohan en Bretagne,ſuiuy de ſoixante Gentilshommes & de ſix cens bons ſoldats,