1s8
ce du Prince de Condé, & par le mariage du Du
de Richelieu auec Madame de Pons: i’ay perdu
les eſperances du ſecond, apres la honte de Bor¬
deaux; le troiſieſme m’a meſpriſé, parce qu il eſt
en peine de l’alliãce queie recherchois moy meſ¬
me: & pour cette meſme raiſon, i ay creu que la
Maiſon de Vadoſme me ſoroit ouuerte, tant
pour l’idee que i’auois qu’elle ſeroit bien aiſe de ſe
remettre, par mon moyen, dans la faueur dont
elle eſtoit deſcheuë par ma pourſuitte, que ſur
 leſperance, que les grandes richeſſes que iy pou¬
rois faire entrer, eſbloüiroit tellement les yeux
de cette illuſtre Maiſon, quelles ne lui laiſſeroit
pas regarder la baſſeſſe de ſon aliance, dont elle
n’eſtoit pas en recherche, puis qu’elle a l’honneur
de toucher de bien pres à la maiſon Royalle.
Comme ce deſſein nebuttoit pas moins à l’e¬
tabliſſement imprenable de mafortune, qu à l’a¬
grandiſſement de la Maiſon de Vãdoſme; le Prin¬
ce de Condé n’a pas manqué d’en entrer en ialou¬
ſie, auec la iuſte creance qu’il a eu, qu’outre la
grande diſproportion qui ſe rencontroit dans ce
pretendu mariage, où le ſang Royal deuoit eſtre
honteuſement meſlé à celui d’vn Chapellier de
Mazara en Sicille; la neceſſite de me mettre à
couuert de toute ſorte de dangers par le moyen
de cette aliance; m’obligeroit infailliblement
à fſaire pancher toute la faueur du coſte de la