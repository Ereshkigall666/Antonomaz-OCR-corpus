 .
TRAGI-COMEDIE. 23
 
T  
F ISBERT.
Voyez vn peu l’impudente.
DIANE S’en allant.
De peur de vous fâcher, i’ayme mieux vous laiſſer là.
FISBERT la voulant arreſter par la manche, treuue
la Lettre & le Portrait.
Bon, voicy vne jolie Medaille & vne excellente Orai¬
ſon; la Lettre eſt ſort ciuile, & le Prince meſme pa¬
roiſt fort amoureux en ſon Portrait. Eſt-ce là cette
Fille ſi retenuë, cette dédaigneuſe, & cette cruelle!
Quoy tu es ſi ſotte de croire vn Prince qui ſe doit ma¬
rier demain? eſt-ce l’honneur que tu me fais ſur mes
vieux jours, à te proſtituer impudemment comme tu
fais? Tu crois poſſeder vn Roy en effet, mais tu ne l’au¬
ras qu’en peinture: Va, va, adjoûte foy à ſes paroles;
fonde tes eſperances ſur cette Royauté imaginaire: Va,
ie l’euſse ſoupçonné de toute autre, plûtoſt que de toy.
LISENE bas.
Iuſtes Dieux! voila mon ſecret éuenté, & tous mes
. deſseins ruinez.
D IANE bas, à Liſene.
 Faut il que ie reçoiue cet affront pour l’amour de vous!