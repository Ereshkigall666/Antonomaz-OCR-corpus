’ .
TRAGICOMEDIE.
pour m’obliger à vous declarer monſecret?
DIANE.
3
Sans doute, puis que vous vous cachez de moy en cette
occaſion, il faut que ce ſoit quelque choſe qui vous
touche en l’honneur; car comme vous ſçauez que ie
l’ay en ſinguliere recommandation, vous auez honte
que ie ſçache vos legeretez.
LISENE.
C’eſt vn artifice dont vous vſez, ma Sœur, pour tirer ce
ſecret de moy, encor que ie ſçache bien que vous m’a¬
uez en autre reputation que vous ne dites. Mais conſi¬
derez, en me taiſant là-deſſus, que ie vous garde le reſ¬
pect, & que vous ne le perdez; & partant, nepreten¬
dez iamais que ie ſatisface voſtre impertinente cu¬
rioſité.
DIANE.
Quand vous voudrez me cacher vos folies, ie ne m’en
ſoucieray pas beaucoup: pourueu qu’elles ne vous tou¬
chent point en l’honneur, ie n’en ſeray point eurieuſe:
mais eſtant voſtre Sœur aiſnée, ie dois m’intereſſer là
dedans, car ce ſeroit vne faute qui toucheroit tous
ceux qui vous appartiennent. L’heure eſt extréme¬
ment ſuſpecte, & cette Lettre ſans doute cache quel¬
que legereté de voſtre pat; & cette lumiere que vous
A ij