
TRAGICOMEDIE. 27
er D
pas qu’elle les puiſſe bien goûter; Et voyant que par
cette mort elle vient eſtre heritiere d’vn grand Roy au¬
me, ie m’imagine que la triſteſſe où ie la voy, procede
d’autre cauſe: Sans doute qu’on violente ſa volonté
en ce mariage; & ie remarque auſſi beaucoup de froi¬
deur au Prince mon Frere, qui eſt peut-eſtre ce qui la
dégoûte: Ie croyois qu’il ſe dût déguiſer pour la venir
voir en chemin, ſous pretexte d’aller à la chaſſe; mais
voyant cette froideur en luy, elle croit que ſon cœur
eſt dégagé d’vn autre coſté; car quand on a de l’amour,
on ne Va pas auec tant de retenuë.
LE ROY.
Et bien, que me voulez-vous dire pour cela?
ALBERT.
Ah, mon Pere ah, mon Roy! ainſi puiſſiez-vous
donner à iamais des Lox à cette Monarchie; ainſi le
temps puiſſe conſeruer voſtre vieilleſſe venerable; &
ainſi puiſſiez vous à jamais vaincre tous vos ennemis.
Ne tyranniſez point l’Amour, qui veut eſtre Souuerain
en ſes Eſtats; & ne tâchez point d’vnir deux volontez
ſi contraires. Mon Frere n’ayme point Leonor, & ie
vous confeſſe librement que ie l’adore, & qu’elle me
voit de mon œil: Si vous auez deſir de conſeruer ma
vie, contentez Sigiſmond & Albert tout enſemble; &
D ij