 

LA BATAILLE DE LENTS.
blequ'il cftoit de fecourir cette place, Maisilnele pûc:
parce que l’Archiduc quiauoit gaigné les deuants, eftoit
poftéfur les auenuës du fecours; aifées à garder, difficiles
&prefque impoflibles à forcer.

Les ennemis en fuite de cette prife vouloient pañler
la Laue, qui ef la riuiere de Bethune ,aux villages de la
Gorgue , & l'Eftrain, & refirent les ponts qui eftoient
rompus. Ce paflage qu'il importoit de deffendreg obli-
gea le Prince d'y enuoyer en diligence le Duc de Cha-
ftillon Lieutenant general , auec quelques troupes de-
ftachées de l'auant-garde ; & de le fuiure auec tout le
gros de l'Armée, pour le fouftenir. Le Comte de Buquoy
cftoit pañlé auec quantité de troupes Efpagnoles , & le
refte de l'Armée ennemie filoit toufiours, quand le Duc
de Chatillon alla droit à ce Comte, & le chargea fi vi-
goureufement , qu’il ne fut pas feutement contraint de
rcpañler les ponts , mais de les repafler en confufion, auec
perte de beaucoup de foldats & de plufieurs Officiers.
Le Marquisde Perfan Marefchal de camp , qui fe porta
en cette occafion tres vaillamment ,felon fa couftume,
y fut bleflé d'vn coup de moufquet au bras.

Le Prince ayant chaflé lesennemisau delà de la riuie-
re de Bethune , auoit de l'inquietude pour le General Er-
lac qui eftoit arriué à Arras : & il craignoit auec raifon
que l’Archiduc ne les voulut empefcher de fe ioindre,
pour les combattre feparement. Mazeroles Gentil-hom-
me volontaire eftoit à Arrasde la part du Prince, pour
concerter cette 1onction : & Vaubecour Marefchal de
camp attendoit à Bethune le commandement de mar-
cher, pour aller receuoir ce General auec vne efcorte
de caualerie & d’infanterie. L'ordre fut donné fi à pro-
pos, que les troupes de Vaubecour & celles d’Erlac fe
rencontrerent la nuit de ce mefme iour & à mefme heu-
re, au village de Souché ; lieu deftiné pour le rendez-
vous de l'vn & de l’autre.
A iij

 
