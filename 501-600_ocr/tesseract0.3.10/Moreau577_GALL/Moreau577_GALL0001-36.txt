 

[0 LA BATAILLE DE LENTS.

qu'il ne s’eft iamais veu de plus belle charge , ny faite
de meilleure grace. Les Crauares &les Lorrains qui les
fouftenoient , furent repouflez iufques à demi hauteur
de l’eminence de laquelle ils eftoient defcendus. Maisils
furent fouftenus detrois gros efcadronsfrais: cestroisef
cadrons, de toute la Caualerie que l’Archiducauoit dé.
tachée : & ce torrent tomba fur les Gendarmes auec
tant de force & de rapidité , qu'ils furent renuerfez les
vas fur les autres.

Le Prince qui auoit preueu le defordre, auoit pour-
ueu à deux chofes. L'vne, que les troupes qui deuoient
aller à Neus fe miflent en bataille fur la prochaine hau-
teur. L'autre, que fa ligne fitferme dans la plaine, pour
fauorifer la retraitte du Duc de Chaftillon : A quoy il
auoit exhorté les huit efcadrons qui compofoient cet-
ce ligne, efcadron par efcadron ; & croyoit qu'ils peri-
roient tous pluftoft que de l’abandonner. Mais comme
il eftoit fur le point d'aller à la charge pour fouftenir fes
troupes quife retiroient en confufion: les huitefcadrons
qui luy auoient tefmoigné tant de refolution , voyant
la chaflé des Gendarmes , le nombre & la furie des en-
nemis qui les pourfuiuoient ; furent faifis d’vne cfpou-
uante fi foudaine, que le Prince abandonné &preflé, ne
pût prendre luy mefme autre party que celuy de la feu-
reté. Et comme il ne s’y refolut que tard, ce ne fut pas
fans rifque d’eftre pris ou tué dans l'embarras de la re-
craitte,

Ceux que la peur emporta ne s’arrefterent qu’au pied
de la hauteur , où la feconde ligne & l'aile gauche de
la premiere s’eftoient poftées, auec l'infanterie de la ba-
taille & le gros de referue. Ceux qui conferuerent le
iugement dans la fuite , firent alte à vn rideau qui fe ren-
contra dans la plaine, aflez proche de cette hauteur. Ce
fut Là que le Prince fit vn ralliment des moins efton -
nez, & qu'ayant tourné cefte aux ennemis , il les arrefta
