 

LA BATAILLE DE LENTS. 7
pour les combattre; & retourna fort content à la Baf-
fée , où toutes fes troupes arriuerent fur le foir , & fit
{on ordre de bataille dés la mefme nuit. Le lendemain
au poinct du iour il marcha aux ennemis, qu'il croioit
poftez fur la mefme hauteur où il les auoit laiflez : Mais
il les crouua à Lents, qui s'eftoit rendu cette nuit ]à
mefme au bruit de la marche Efpagnole, fans attendre
le canon.

LENTS eft vne petite ville de la Comté d’Artois af-
fifé fur vne eminence entre Arras & la Bañée , à quatre
lieuës d'Arras fur la main droitte, &à deux lieuës dela
Baflée. Vne petite riuiere coule au pied de l'eminence du
cofté d'Arras, & y forme vn marais. La campagne du
cofté de la Baflée eft compofée de ces grandes plaines
ondées, dont les coftaux & les vallons fe hauflent & fe
baiflent imperceptiblement,& femblent n’auoir efté fai.
tes que pour y donner des batailles, Cette place a efté
prife & reprife diuerfes fois par l'vn & par l'autre party,
& qui a efté maiftre de la campagne a cfté maiftre de
Lents. Elle eftoit fignalée par la mort des grands Capi-
taines qui y ont efté tuez. Elle eft deuenuë illuftre par
la bataille qui en a pris le nom.

L'Archiduc auoit defiré de voir le Prince , ou felon
l'humeur Efpagnole auoit feint dele defirer, Le Prince
fe prefenta deuant luy en bataille rangée fur la hauteur
la plus proche de Lents , du cofté de la Baflée : & luy
parut eftincelant dans fes armes à la tefte de fon Armée,
comme vne Comete que l'Empire & l'Efpagne n’ont
lamais veuë impunément.

L'Archiduc eftoit campé de cette forte. Son aile droit-
ce eftoit fous la ville de Lents; remparée par le deuanc
de rauines & de chemins creux. Son corps de bataille
eftoit pofté dans de petits bois naturellement retran-
chez. Et fon aile gauche occupoit vn lieu eleué, au de-
uant duquel il y auoit quantité de défilez.
