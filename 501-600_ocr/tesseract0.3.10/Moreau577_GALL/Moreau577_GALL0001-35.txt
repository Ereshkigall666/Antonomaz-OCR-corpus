 

LA BATAILLE DE LENTS. 9
cher que de iour. Et laiffant agir cette chaleur interieu-
re qui luy prefagcoit le combat & la viétoire ; il ietta
hardiment le de , fur la confiance qu'il prit de fon de-
ftin & de fa propre valeur.

LE CORPS de referue marcha d'auant-garde dés
que le iour commença de poindre. Ce iour futle ving-
tiefme d’Aouft mil fix cens quarante-huit , remarqua-
ble pour la Bataille qui l’a rendu celebre. La fecon-
de ligne fuiuit le corps de referue. La premiere ligne
fuiuit la feconde. Et le canon marcha 2 la tefte de l’In-
fanterie. Le tout fe retira en bon ordre & fans danger
quelconque, hormis la premiere ligne de l'aile droitte
où eftoit le Prince. Elle auoit en tefte les Crauates & les
Lorrains de l'aile gauche de l’Archiduc , qui eftoit la
moins embarraflée de chemins coupez , & la plus de-
gage des troupes ennemies. Ce fut elle auffi qui fortit
la premiere de fon pofte fur noftre retraitte,

Le Prince auoit donné ordre que le corps de la Gen-
darmerie commandé par le Duc de Chaftillon , s’arre-
ftaft dans la plaine, &fit front aux ennemis, pour fou-
ftenir fa ligne ; qui fe retira par les interualles des Gen-
darmes. Le regiment du Duc d'Orleans qui auoit la
grand’ garde ce iour là, faifoit la retraite de tout. A fa
tefte eftoient le Marquis de Noirmoutier Marefchal de
camp , & le Comte de Brancas Maiftre de camp du re-
giment; qui fouftinrent courageufement & aflez long
temps le choc des Crauates. Mais leur effort fut fi im-
petueux que le regiment plia. Le Comte de Brancasfit
dans cette occafion tout ce qu’vn homme de cœur peut
faire, Il y demeura blefé & prifonnier. Le Marquis de
Noirmoutier fe trouua engagé parmy les Crauates. Il
{e fit faire iour l’efpée à la main, &fe dégagea d'eux.

Les ennemis auroient pañlé outre, fans le Duc de Cha-
ftillon qui en arrefta le cours. L’vne & l’autre Armée

qui le vid fondre auec les Gendarmes, demeure d'accord
B
