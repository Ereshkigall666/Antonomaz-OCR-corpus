 

14 LA BATAILLE DE LENTS.

zatre. Il courut à la viétoire , & n’eut pas le temps de
prendre haleine pour la bataille. Le Prince eftoit preft,
l'Archiduc ne l’eftoit pas. Et les François s’eftoient ha-
ftez de fe mettre en ordre , pour furprendre les Efpa-
gnols dans le defordre.

IL ESTOIT enuiron huit heures du matin quand
l Armée du Roy commença à marcheraux ennemis. Et
les ennemis qui la virent aller à eux dans la refolution
de combatre , commencerent à douter de la viétoire.

ui fe reprefentera la fierté de cette Armée Royalle,
& le bel ordre dans lequel elle marchoit , au bruit des
trompettes , des tambours , & des canons : fe figurera
cette BEAVTE TERRIBLE à laquelle le Dieu desba-
cailles comparoit la beauté de fon Efpoufe. Le Prince
luy faifoit faire alce de temps en temps, pour la conte-
nir dans fes lignes & dans fes diftances. Et ce qui eft
de confiderable , le Canon que commandoit le Comte
de Cofé fur fi bien & fi diligemment feruy , qu’il tira
toufiours en marchant : auec cet auantage que tirant
de la plaine furd'eminence où eftoient les ennemis, tous
les coups portoient ou dedans leurs bataillons , ou de-
dans leurs efcadrons ; & n’adiouftoient pas peu de con-
fufon à celle où ils eftoient pour fe mettre en ordre.
Le Canon des ennemis qui tiroit de haut en bas fur
l'Armée du Roy, ne faifoit pas le mefme effet : Quoy
que le nombre fut tres inégal , que l'Archiduc en eut
trente-huit pieces , & que le Prince n'en eut que dix-
huit. |

- Les ennemis preflez de combatre faifoient bonne
mine , & marchoient refolument à nous. Mais ils fai-
foient deux chofes embarraflantes à la fois , lorsque l'on
va à vn combat decifif : car ils marchoient & fe ren.
gcoient en bataille tout en mefme temps. Leur Armée
cftoit compofée de feize bataillons, & de foixante-deux
cfcadrons. Leur ordre eftoit cel. Le Comte deBuquoy,
