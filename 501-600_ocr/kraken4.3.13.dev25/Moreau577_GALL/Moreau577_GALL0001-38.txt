LA BATAILLE DE LENTS.
uoient prés de luy eſtoient: Villequier Lieutenant ge¬
neral qui commandoit la premiere ligne, aſſiſté d’Ar¬
naud Mareſchal de camp. Le Marquis de la Mouſſaye
auec la meſme dignité de Mareſchal de camp, ſe tenoit
prés de la perſonne du Prince, pour receuoir ſes ordres
plus particuliers. Le Marquis de Faur eſtoit Mareſchal
de bataille. Et Bcauiecu commandoit la caualerie de cet¬
te brigade.
Le Mareſchal de Gramont auoit l’aile gauche; dont
la premiere ligne eſtoit compoſée de pareil nombre d’eſ¬
cadrons que la premiere ligne de l’aile droitte. La Fer¬
té- Senetere Lieutenant general commandoit la pre¬
miere ligne, aſſiſté du Marquis de S. Maigrin Mareſchal
de camp. Leinuille ſeruoit de Mareſchal de bataille. Et
le Comte de Lilebonne commandoit la caualerie de
cette brigade.
La premiere ligne d’Infanterie entre les deux ailes,
eſtoit de cinqbataillons. Et le Canon marchoit à la te¬
ſte de l’Infanterie, commandé par le Comte de Coſſé;
qui auoit pour Lieutenants, la Guette, & de Hayes.
La ſeconde ligne de l’aile droitte eſtoit compoſée de
huit eſcadrons, que le Marquis de Noirmoutier Mareſ¬
chal de camp commandoit. La ſeconde ligne de l’aile
gauche n’en auoit que ſept, ſous le Pleſſis-Beliere auſſi
Mareſchal de camp. La ſeconde ligne d’Infanterie eſtoit
de cinq bataillons.
Six eſcadrons de Gendarmes eſtoient poſtez entre
les deux lignes d’Infanterie. Et tout ce gros de Gen¬
darmes & d’Infanterie compoſoit le corps de bataille,
dont le Duc de Chaſtillon Lieutenant general auoit la
conduite: ayant prés de luy Villemele, & Beauregard
Mareſchaux de bataille.
Le corps de reſerue eſtoit compoſé de cinq eſcadrons,
& commandé par le General Erlac: qui auoit ſous luy
le Marquis de Razilly Mareſchal de camp.