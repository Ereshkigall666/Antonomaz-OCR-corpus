4
LA BATAILLE DE LENTS.
Si le Prince fut mal ſecondé à Oſtende, il fut mal obey
à Furne. Le Mareſchal de Rantzau ne s’eſtoit pas poſté
ſur les canaux des auenüs, où le Prince luy auoit com¬
mandé de ſe tenir, lors qu’il partit de Flandre pour ſui¬
ure l’Archiduc en Picardie. Et ſi l’ordre qu’il auoit laiſ¬
ſé euſt eſté obſerué, il eſt conſtant que les enncmis n’au¬
roient iamais penſé au ſiege de Furne.
Mais de tout ce qui auoit trauerſé la campagne du
Prince, rien ne le touchoit comme de voir perir ſon Ar¬
mée, qui auoit eſté des plus belles & des plus leſtes qui
fuſſent entrées dans le pays ennemy, & qui eſtoit deue¬
nuë la plus chetiue & la plus delabrée qui ſe vid iamais.
Il auoit perdu vne bonne partie de ſes meilleurs ſoldats
ſur la plage d’Oſtende. La campagne auoit eſté rude &
penible, & ſon Armée n’auoit fait qu’vne demi’mon¬
tre. La pauureté, la faim, la nudité, la maladie, & la
deſertion l’affoibliſſoient à veuë d’œil. Et cette foule de
calamitez l’auoit reduite à vn ſi petit nombre, qu’elle
eſtoit diminúe des deux tiers de ce qu’elle eſtoit au
ſiege d’Ipre.
Vne ſi longue ſuite de mauuaiſes rencontres auroit
eſtonné tout autre que le Prince. Il teſmoigna vne fer¬
meté ineſbranlable au milieu de tous ces deſordres: &
ne laiſſa pas de contenir ſes troupes dans vne diſcipline
auſſi exacte, que ſi elles auoient eſté ecxactement payées.
Il donna tout l’ordre qu’il pût à ce qui dependoit de luy
& de ſa conduite, & ſouffrit ſans murmure ce qui venoit
du dehors & de la fortune. Il n’ignoroit pas que le ſort
des armes eſt variable & inconſtant. Il attendoit vne re¬
uolution meilleure. Et ſa patience eſtoit de ces vertus qui
irritent vne hautre valeur, bien loin de la décourager.
L’ARCHIDVC aſſembla toutes ſes forces pour le
deſſein qu’il auoit, & paſſa la Lis. Il aſſiegea en paſſant le
chaſteau d’Eterre, qui fit peu de reſiſtance. Le Prince qui
 eſtoit campé proche de Bethune, auoit taſché tout foi¬