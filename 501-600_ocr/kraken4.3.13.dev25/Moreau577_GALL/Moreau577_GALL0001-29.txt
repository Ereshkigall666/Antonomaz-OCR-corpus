
LA BATAILLE DE LENTS.
Le ſiege d’Ipre auoit eſté reſolu dans le Conſeil de
Guerre tenu à Paris, ſur vn faux rapport de celuy qui
auoit mal reconnu la place. Et ſi le Prince, qui ne ſe
donnc point de repos, & qui n’en donne à perſonne dans
toutes les factions de la guerre, n’eut apporté à ce ſie¬
ge vne reſolution, vne vigilance, & vne aſſiduité tou¬
te particuliere; il eſt certain qu’il auroit eſté plus long,
& par conſequent plus douteux.
Quant à la perte de Courtray: le meſme Conſeil de
Guerre auoit ordonné, ſur la parole du Gouuerneur, le
nombre d’hommes qui deuoient ſortir de cette garni¬
ſon pour fortifier l’armée du Prince. Et le Gouuerneur
n’auoit mené que ſeize cens hommes de deux mille qu’il
auoit promis. Mais de ce nombre encore le Prince auoit
renuoyé deux cens cheuaux dans la place, ſur la creance
qu’il eut qu’elle ſeroit depourueuë de defenſe, en cas
qu’elle fuſt attaquée. Quoy que le Gouuerneur luy pro¬
teſtaſt que rien n’y manquoit, & luy repondiſt poſitiue¬
ment qu’ellc eſtoit munie d’hommes & de choſes neceſ¬
ſaires, au delà de ce qu’il en falloit pour ſouſtenir vn
fiege, & attendre du ſecours.
L’entrepriſe d’Oſtende n’auoit eſté ny du conſeil ny
de la connoiſſance du Prince, & il n’en eut aduis que
ſur le point que l’execution s’en deuoit faire. Il eut ordre
de la Cour d’enuoyer douze cens hommes commandez
au Mareſchal de Rantzau, autheur & executeur de l’en¬
trepriſe, & de s’auancer en meſme temps auec le reſte de
ſes troupes proche de Dixmude, pour y attirer les enne¬
mis, & les eſloigner d’Oſtende. Le Prince auoit effectué
l’vn & l’autre ſi adroittement, que les Eſpagnols crurent
quc les douze cens hommes enuoyez à Donquerque n’ec¬
ſtoient qu’vne feinte, & qu’en effect on en vouloit à Dix¬
mude. Ils coururent de toutes parts au ſecours de cette
place.Oſtende meſme y auoit enuoyé ſes meilleurs hom¬
mes. Et Oſtende eſtoit pris, ſi on l’euſtſceu prendre..
A ij