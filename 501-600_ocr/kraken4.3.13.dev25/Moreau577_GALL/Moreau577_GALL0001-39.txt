LA BATAILLE DE LENTS.
Le Prince fit vne reueuë de ſes troupes, & les haran¬
gua toutes. Sa preſence, ſa parole, & la gayeté qu’il
eni en ie e one ne rr enun ne enonrnoune
pâles, la force aux plus foibles; & ceux dont les habits
deſchirez tomboient en lambeaux, parurent dans vne
poſture plus audacieuſe & plus fiere, que n’eſtoit l’or¬
gueil meſme des Eſpagnols qu’ils alloient combatre.
Le Prince leur recommanda trois choſes. La premie¬
re, de ſe regarder marcher les vns les autres, pour ob¬
ſeruer leurs diſtances & leurs interualles, & que la Ca¬
ualerie ſe rencontraſt touſiours auec l’Infanterie ſur vne
meſme ligne droitte. La ſeconde, de n’aller à la charge
qu’au pas. La troiſieſme, de laiſſer tirer les ennemis les
premiers.
On apperceut en meſme temps que la Caualerie des
ennemis, qui ſe tenoit ſur la hauteur oppoſée à celle du
Prince, s’ouurit à droit & à gauche. C’eſtoit pour faire
place à la bataille de l’Archiduec, qui eſtoit ſorty hors
de ſon poſte de Lents, auec tout ſon canon, toute ſon
Infanterie, & tout ce qui luy eſtoit reſté de Caualerie.
Le General Becl qui auoit eſté à la chaſſe de nos trou¬
pes de retraitte, l’auoit cnuoyé ſolliciter de venir ſur ſa
parole; non pas à la bataille, mais à la défaite du Prin¬
ce qu’il luy donnoit toute aſſeurée. Et l’Archiduc eſtoit
ſorty ſur cette creance qu’il n’y auoit rien plus à faire,
s’il le faut ainſi dire, qu’à prendre la Victoire auec la
main.
La ſatisfaction du Prince fut nonpareille de voir l’Ar¬
chiduc en preſence. Son deſſcin luy auoit reüſſy com¬
ine il l’auoit proietté. Et il ſembloit que ſa retraitte
n’auoit eſté qu’vne feinte, pour engager les ennemis au
combat. Ce fut en cffet vn paneau ſubtilement tendu
aux plus grands Capitaines du party d’Eſpagne, & l’Ar¬
chiduc donna dedans. L’illuſion qui le trompa fut bi¬
B iij