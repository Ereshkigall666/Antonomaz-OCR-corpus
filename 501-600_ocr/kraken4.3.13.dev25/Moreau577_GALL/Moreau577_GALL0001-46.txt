20
LA BATAILLE DE LENTS.
LACHALEVR du combat, depuis la premiere char¬
ge iuſques à l’entiere déroute des ennemis, ne dura pas
plus d’vne heurc en tout. Noſtre Armée choqua de tous
coſtez, en meſme temps, & d’vne meſme ardeur. L’aile
droitte du Prince trouua plus de reſiſtance: auſſi auoit¬
elle à combatre les Lorrains, qui eſtoient les meilleu¬
res troupes de l’Armée Eſpagnole. La Victoire fut com¬
plete en toutes ſes parties, & il ne manquoit pour le
triomphe que la priſe de l’Archiduc. Mais il auoit pour.
ueu à ſa ſeureté, & le Prince ne le pût ioindre.
Les cnnemis perdirent tout leur canon, toutes leurs
munitions, leurs ponts de bateaux, tout le bagage qu’ils
auoient, ſix-vingt drapeaux ou eſtendarts. Il y eut plus
de huit cens Officiers priſonniers. De ce nombre fu¬
rent le General Bece, le Prince de Ligne General de
la Caualerie, & le Comte de S. Amour General de l’ar¬
cillerie. Trois mille morts demeurerent ſur le place. On
fit cinq mille priſonniers, ſans les Officiers. Et il y eut
vn nombre incroyable de bleſſez.
Le Prince de Ligne ſe voyant abandonné de toute la
ligne qu’il commandoit, ſe mit à la teſte de l’Infante¬
rie, à coſté du General Becle: où il combatit, & où il
fut pris. Le General Bec fut pris auſſi, bleſſé d’vn coup
de mouſquet qui luy briſoit l’eſpaule droitte. Le Prin¬
ce le fit conduire à Arras, où il mourut le lendemain:
les vns diſent de deſplaiſir, les autres du coup qu’il a¬
uoit receu. Le plus ſeur ſera de croire que ſon deſplai¬
ſir & ſon coup eſtoient mortels, & qu’il mourut de tous
les deux.
La perte que fit le Prince ne fut pas de cinq cens
hommes en tout, ſoit de tuez, ſoit de priſonniers. Les
morts les plus conſiderables furent ſix Capitaines aux
Gardes, & quelques autres Officiers de Caualerie &
d’Infanterie. Le Marquis de Normanuille cadet du
Comte de la Suze, bleſſé de deux grands coups à la