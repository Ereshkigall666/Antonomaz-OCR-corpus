LA BATAILLE DE LENTS.
les Eſpagnols qui le cherchoient, le trouueroient. Et que s’il
pouuoit engager l’Archiduc à vn combat, on verroit qui
auroit peur de l’vn ou de l’autre.
Le Prince ne reſpiroit qu’vne bataille. Il auoit ſou¬
uent paſſe & repaſſé de Lents à la Baſée, & de la Baſ¬
ſée à Lents. Mais on ne l’auoit iamais veu ſur l’vne ou
l’autre des deux eminences, d’où les deux Armées de¬
ſcendirent pour combatre, qu’il ne ſouhaittaſt de don¬
ner bataille dans la meſme plaine où il l’a gaigna.
Vne nouuelle de cette importance rauit de ioye tous
les bons François, & ne les ſurprit pas. La Victoire
eſtoit digne du Prince qui l’auoit remportée. C’eſtoit
la quatrieſme bataille qu’il auoit donnée. Et le nom¬
bre de ſes victoires deuoit eſtre égal à celuy de ſes ba¬
tailles.

FIN.¬
r


A PARIS,
DE L’IMPRIMERIE ROYALLE.
PAR LES SOINS DE SEBASTIEN CRAMOISY,
Imprimeur ordinaire du Roy, & de la Reyne Regente.
M. DC. XLIX.