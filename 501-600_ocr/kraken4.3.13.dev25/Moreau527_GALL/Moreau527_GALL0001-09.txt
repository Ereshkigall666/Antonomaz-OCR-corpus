6
Ces noms ambitieux, au contraire penſez
Qu’homme vous eſtes Roy, & que le faix des Gaulles,
Preſque demy tombé, pend deſſus vos eſpaules.
Ayez aupres de vous gens vieux & gens d’honneur,
Ne ſoyez de vos biens vn prodigue d’honneur,
Voyes qui le merite, & à qui le merite,
Que vers luy, voſtre main liberalle s’acquitte.
Ou ne promettez point, où donnez tout ſoudain,
Ne donnez à regret le bien de voſtre main,
La liberalité doit touſiours eſtre franche,
Il ne faut qu’vnmorceau parpieces on de tranche,
Donnez-le tout entier, d’vn preſent attendu,
Et demy deſchiré le merite eſt perdu.
Ne vous fiez iamais à la forune, Sire,
Quand elle nous veut mordre, elle commence à rire,
La fin couronne l’œuure, & l’homme ne doit pas,
Se vanter bien heureux, qu’au iour de ſontreſpas.
De noble, de Prelats, de Marchands, & chacun,
Deſire de vous voir, & ne s’en voy pas vn
Que de parler à vous quelque iour il n’eſpere,
Ils ſont tous vos enfans, aymez les comme pere.
Soyez doux & courtois, non de ſang affamé,
Soulagez voſtre peuple, & vous ſeres aymé,
Des hommes & de Dieu, Dieu d’enhaut vous regarde,
Et à vos actions les hommes prennent garde.
Eſprouuez par effect vos ſeruiteurs loyaux,
Et ne changez iamais les vieux pour desnouueaux,
Ne meſpriſez perſonne, & vous ſouuienne, Siire,
Qu’vn ſubject meſpriſé peut gaſter vn Empire.