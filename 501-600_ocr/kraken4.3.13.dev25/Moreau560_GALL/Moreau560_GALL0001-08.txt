 
eſtoient nouuelles au temps qu’elles furent forḿes: ſi
du depuis elles ont enuieilly auec eux pour auoir des
hommages; La fortune de ceux du preſent peut auoir
la meſme rouë dans la poſterité ſuccequante. Tous, ſui¬
uant les degrez qui eſleuerent l’Empereur Trajan, ne
ſont pas anoblis à cauſe du bon eſprit, ny par la vertu
des armes: l’iniquité, qui deuroit faire degrader les
illuſtres, à cauſe qu’ils degenerent de leurs ayeuls, eſt
ſouuent la commune voye qui eſleue vn homme de la
lie, tant le monde eſt renuerſe & les couſtumes deſor¬
données. Decriez les Miniſtres par les crimes de leurs
ames, & non pas par l’origine du corps; parce que s’ils
faiſoient rechercher l’antiquité exterieure de pluſieurs
qui les blament quand aux accidens, ils leur feroient
vn mauuais office dans l’eſſence.
Quand on ſe rend inſuportable,
On prend le party du coupable,
Quoy que d’ailleurs on le combat:
La paſsion eſt vne injuſtice,
Si par elle on purge l’Eſtat,
La vertu s’oppoſe à ce vice.
Le peu de pluye & les grands orages font perir éga¬
lement les fruicts de la terre; parce que l’vn ne l’heu¬
mecte pas aſſez, & que l’autre les noye. Le trop & trop
peu parler faire auorter les bonnes conceptions qdes ames
parce que l’vn leur fourre tant d’abondance repet́e,
qu’il les empeſche de rien digerer, pour ſe conuertir en
nourriture, & que l’autre ne leur fournit pas aſſez de
ie radicale afin de s’inſtruire; C’eſt pourquoy le ju¬
gement des hommes demeure de tous coſtez afame,
infructueux, & inualide.
Chers Frondeurs, donnez-vous vn peu de patience,
laiſſez digerer aux juſtes les connoiſſances qu’on leur a