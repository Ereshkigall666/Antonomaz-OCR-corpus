11

11i
Domte ces Leopars, & ſois vn autre Alcide
A punir par leur mort vn ſi noir parricide.
Va tailler en morceaux ces Monſtres inoüis;
Venge vn Charles tüé, venge vn ieune Loüis;
Venge de pauures Fils, venge vne foible Mere,
Qui te crie au ſecours dans ſa douleur amere:
Ta main luy peut donner vn remede allegeant,
Et tu te vengeras toy-meſme en la vengeant;
C’eſt tõſang, c’eſt le ſang de ton puiſſant Monarque,
Sers toy de sõ pouuoir, pars, va, cours, & t’embarque,
Dieu conduira ta flotte, & reglera le vent;
Force tous les Anglois qui t’iront au deuant,
Abaiſſe ce Tyran que ſon Armée eſtime,
Qui fait inſolemment le Prince legitime,
Ce Farfax inhumain autant que deloyal,
Qui veut pour s’établir, perdre le ſang Royal;
Mais fay perir le ſien, éleue tout de teſtes
Vn trophée à ta gloire aprés mille Conqueſtes.
Romp tout ce Parlement, qui rõpant tous les droits,
Condamne iniuſtement ſes Reynes & ſes Roys;
Condamne-le au contraire, & cherche auec iuſtice,
Pour vn horrible crime, vn hortible ſupplice:
Ren ton nom immortel à ſeruir vn Roy mort,
Mais ſers à ſes enfans de pere & de ſupport:
Va conquerir pour eux tant de belles Prouinces,
Tu ſeras plus qu’vn Roy de rétablir des Princes: