Ie ſç̧ay bien que le Cancre marche à̀ reculons, &
que cette façon de conduite nous pourroit faire ap¬
prehender quelque ſuccez de trauers; mais il ne faut
point que tu craignes, il a d’autres proprietez natu¬
relles; car il nous encline à voyager dans les eſtran¬
ges pays, & crois par ce moyen qu’il pourra porter
autre part nos armes, comme en Angleterre, afin de
punir ces impudens aſſaſſins qui ont mis les mains
ſur leur Roy, violant en cette action tout le droit des
gens, & meritant d’eſtre iuſtement punis d’vne a ction
ſi noire & malicieuſe: Et par ce moyen l’orage ſe
rrouuera deſtourné́ de defſus ta teſte.
XII.
Le Lyon eſt eſtimeé́ proprement le Roy des autres
animaux de la terre, à cauſe de ſa force & de ſa puiſ¬
ſance; mais ſi tu veux conſiderer les actions de ce ſou¬
uerain, tu trouueras qu’il n’y a rien de plus doux
quand on ſe ſouſmet deuant luy. Il ne deſchire ia¬
mais celuy qui ſe proſterne aà ſes pieds, & s’il arriue
qu’il faſſe outrage à quelque homme, il ne manque
iamais de pleurer, teſmoignant aſſez par cette action
qu’il a du refſentiment quand on ne le reconnoiſt
pas tel qu’il eſt.
XIII.
Il n’y a rien plus doux qu’vne Vierge, ſon humeur
eſt toufiours affable, la vergongne qu’elle a ſur le
front empeſche qu’elle n’ait point de fierté, & n’o¬
ſant regarder perſonne entre les deux yeux, elle fait
paroiſtre touſiours vne poſture qui n’eſt nuiſible aà̀
perſonne. Quel dommage donc penſerois-tu de re¬
ceuoir d’vn tel Aſtre, qui n’a que la ſimplicité pour
objet.
XIV.
La Balance eſt le ſigne qui nous repreſente naïue¬
 ment