10.
Qu’vn particuler auroit pû faire ſon coup pluſtoſt
par hane que par raiſon: Qu’il auroit pluſtoſt fait
ſa vengeance que celle de tout le Royaume: Quon
auroit pû douter de laiuſtice d’vn coup precipité:
Qu’vne execution meſme de cette nature auroit
rendu criminel celuy qui l’auroit executée: Quil
n’eſt pas permis à tout le monde de faire iuſtice, &
que ſi cela eſtoit, on feroit moins mourir de cou¬
pables que d’innocens.
C etle Ces raiſons firent iuger au Parlement, que c’e¬
ſeule Inuſtice
̀vene   ſtoit à luy ſeul d’entreprendre vne vengeance pu¬
 e e blique, & non pas à l’attendre d’vne reſolution par¬
ticuliere. Ils conclurent qu’à des excez ſolemnels il
falloit vne punition ſolemnelle, & que comme
toute l’Europe n’ignoroit pas les crimes du Cardi¬
nal, il eſtoit iuſte qu’elle apprit la iuſte & l’éclaran¬
te procedure de ſon ſupplice: Autrement il n’e¬
ſtimoit pas que Dieu peuſt trouuer ſa mort agrea¬
ble. Et de fait, c’eſtoit vn grand bon-heur pour
nous que ſa ruine ne nous fuſt pas vn crime, & que
nous viſſions ſa punition ſans la meritet. C eſtoit
 ce que pouuoit faire le Parlement: Comme il a le
droit de noſtre peine, il ade meſme celuy de no¬
ſtre vengeance. Dieu qui ſe l’eſt reſeruée luy en a
donné le pouuoir, l’ayant donné à noſtre Prince,
dont il a receu la balance & l’eſpée, pour poiſer
d’vn coſté, & trancher de l’autre. Il n’auoit donc
entrepris rien que ſelon la puiſſance de ſa charge;