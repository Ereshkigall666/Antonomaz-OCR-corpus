Ie Chef du Conſeil du Roy; enfin tout ee que l’on eut peu
faire pout un genereux ſerviteur, on l’eut fait pour un ge¬
nereux Prince. Cependant dés le moment que le Cardinal
Mazarin eut engagé dans ſon amitié Monſieur le Prince,
& que pour appuyer les volontez de la Reyne, que ce Mi¬
niſtre avoit iniuſtement irriteée contre Paris, ſon Alteſſe eut
pris les armes; les excez d’amour ſe changerent en dos tranſ¬
ports de haine ou d’adverſion, qui ne diminuerent poine
iuſques au iour de la celebre rupture de Septembre, auquel
temps tout le monde luy donnoit des benedictions; parce
que tout le monde creut qu’l s’eſtoit reſerv́ la gloire de
chaſſer l’Ennemy commun. Mais auſfi-toſt que l’on vit qu’il
avoit eſvité cét eſeueil, & qu’il s’eſtoit ſauvé de cét orage
par vne feinte reconciliation, les peuples reprirent leurs
premiers ſentiments; & ſur ce fondement le perfide com¬
mença de baſtir l’ouvrage qu’il a ſi facilement acheve. On
ne peut faire de reflexion ſur les diuers mouvemens de hai¬
ne ou d’amitié que Paris a teſmoigné pour Monſieur le
Prince, que l’on n’ait en meſme temps pour vous vne iuſte
 crainte pour l’advenir. Quelles acelamations n’a point fait
Ile peuple, lors qu’il vous a veus ſi genereuſement deffendre
ſa liberté? Quels ſoubçons, quoy qu’iniuſtes, n’eut-ilpoint.
lors qu’il ſceut qu’apres la paix faite, vous aviez viſit́ le
Cardinal Mazarin? Quels teſmoignages d’amitié ne vous
a-t’il point donne, quand il vous a veu avec chaleur ſolli¬
citor ſes intereſts pour le payement des rentes? Mais quel¬
le penſée n’a-t’il point aà preſent, qu’il vous voit reconciliez
avec celuy, auquel, ſi toutes les Regles de la prudence ne
ſont fauces, il n’y peut avoir de confiance; Et s’il vous arri¬
ve que cette reconciliation vous oblige à ſouſtenir cé́t
homme, qu’ils haiſſent autant qu’ils ont iamais fait; n’a t’on
pas raiſon de craindre, qu’oubliant tout ce que vous avez
ffait pour eux comme ils ont oublié tout ce que Monſieur
Ie Prince a fait pour l’Eſtar, ils ne changent leurs inclina¬
tions en une haine qui vous pourroit eſtre fatal? Preuene
ce
e¬