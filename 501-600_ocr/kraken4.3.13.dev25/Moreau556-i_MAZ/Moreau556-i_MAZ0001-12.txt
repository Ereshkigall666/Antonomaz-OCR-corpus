
4
Et qui comme vn mauuais garçon
A fait d’vne eſtrange façon
Pluſieurs perſonnes empoiſonner
Et les autresempriſonner,
Teſmoins la Motte Houdancour
Et Monſieur de Beaufort à ſon tour.,
Et Brouſel ce Grand Senateur,
Et pluſieurs perſonnes d’honneur
Qu’il vouloit tous choſe certaine,
Faire mourir en tres-grand peine:
Comme il a fait mourir pluſieur
Deſſus des eſchafaux d’horreur.
Et mais à propos quand i’y panſe
Apres boire on va a la danſe,
Il nous faut quitter ce diſcours,
Et reprendre vn autre cours,
Et dire que dans la Prouance
D’Alais vouloit mettre en ſouffrance
Les Habitans & les Bourgeois:
Mais y demeura bien Caiois,
Lors que l’on ſaiſit ſa perſonne,
Qu’incontinant l’on empriſonne
Auec le Duc de Richelieu
Qu’il a loiſir de prier Dieu,
Et auec ſes Camardes rire
Pen dant qu’on ſaiſiſtles Nauire
Qu’eſtois à Marſeille & Toulon.
Pour s’en ſeruir auec raiſon:
5
Mais