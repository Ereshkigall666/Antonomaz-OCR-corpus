4
meriter en quelque façon par cette ſineerité, la fa¬
ueur qu’elle me fait de croire que ie ne ſeré point
aſſez ache, pour la’uv fre enuiſager en autre eſtat,
que celuy, dns ’equel elles ſont, pendant qu’vn
chacun s’efforce de les luy fare conſiderer, ou lelon
ſes imag nations, ou elon ſes intereſts ou ſelon
ſes caprices.
A Dieu ne plaiſe que ie donne ſujet à V. M. de:
me reprocher vn iour, qu’ayant reçeu commande¬
ment de luy parler auec ſineerité, i aurois eſté aſſez
lache pour trahir la fidelté́ que ie dois à ſes ordres
par la diſſimulation de mes aduis; & que pour obeir
à la temerité d’vn iugement contraire à la haute idée
qu’vne experience de pluſieurs années m’a fait con¬
ceuoir de la force de ſon eſprit ennemy de toute fla¬
terie, ie luy aurois eſpatgne la verité de ce qui ſe paſ¬
ſe; pour me rendre complaiſant à l’iniuſtice de ceux
qui ſe gardent bien de la luy faire ſçauoir  ou qui par
vn aueuglement de paſſion ne s’imaginent pas encor
que les affaires ſoient reduites à cette extremité par
l’mprudence de leur condnit.
Le reſtabliſſement de M. le C. mazarin eſt auiour¬
d’huy le ſeul pretexte de tout ce grand armement qui
ſe fait dans l’Eſtat. Ceux qui le choquent SIRE ne
pretendent pas moins appuyer Voſtre authorieé
Royalle, que ceux qui le fauonſent; les vns & les au¬
tres pour le moins ſe iuſtifient par la glre de ces pre¬
tenſions; & lors que ces derniers prorteſtent que l’eſ¬
loignement de ce Miniſtre eſtoit vn attantat à l’in¬
dependance de V. M les premiers aſleurent au conu¬
traire, que c’eſtoit vn coup d’Eſtat que V. M. deuoit
aux neceſſitez deſa Monarchies & a la conſeruation
inuiolable de ſon ttrone & deſa Couronne.
Ceux