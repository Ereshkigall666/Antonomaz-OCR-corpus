


d
5
Cheres Prouinces deſolées,
Par ces factions depeuplées:
Que par tiranniques exploits,
Il a reduittes aux abois;
Dont il à tiré la ſubſtance,
Sous le beau nom de ſubſiſtance,
Et mangé la chair iuſques auxos.
Sus Paris monſtrez vous diſpos;
Champagne, Prouẽce, & Gaſcogne
Empoignez cette Caſtelogne:
Tenez b ien roidiſſez les coings,
Y eſtes vous fermez les poins,
Et faites ſauter iuſqu’aux nuës
Par des ſecouſſes continuës,
Sans crier iamais c’eſt aſſez
N’y que vos bras enſoient laſſez:
Ce franc faquin a triple eſtage,
Qui n’eſt propre pour tout potage,
Qu’à faire en l’air des entrechats,
Comme l’on en voit faire aux chats:
Que toutes ſes Mazarinettes,
 Ses Singes, ſes Marionnettes,
Et ſes Bardaches auiourd’huy,
Soient ſecouez quant & quant luy..
Voila qui va le mieux du monde,
BonsDieus entẽdez cõme il gronde,
Qu’elle grimace, quel portraict,
Vn conſtipé ſur vnretraict;
Vn vieux charlatan quiboufonne,
Vn Mulet roigneux qu’õbouchõne:
Vn Singe qui croque des pous,
Vn Maſtin aſſailly des Lous:
 Dom-Guichotte dans les eſcornes,
Vn fou quandon luy fait les cornes,
Et Guilaume en machant des noix,
Font moins de mine trente fois,
Voyez voyez, comme il eſcume,.!
B