Chacun va, & reuient auſſi:
Mais enuiron ſur les vnze heure
De tous coſtez on crie demeure,
Et vn chacun court au Palais
Demander ſi i’auon la Paix,
Là où la menuë populaſſe
Toute fiere remplie d’audaſſe,
Crie tout haut qu’il veut la guerre,
Et qu’il faut tout ietter par terre,
Qu’on ne veut point de Mazarin,
D’autant qu’il a l’eſprit malin:
Mais nonobſtant quoy qu’on en diſe
Qu’on le loüe, ou qu’on le meſpriſe,
L’on dit qu’il ſera en honneur
Et dans Paris grand Commandeur.
D’autres oraignant par trop le ſiege
Dict qu’il va demeurer e Liege,
A Modeſne ou Piombin0
Ouù il porte ſon domino,
Son bonnet & ſa gibeciere,
Qui n’eſt ma foy pas trop legere,
L’ayant par ſes faicts inoüis
fort bienremplie de Louü̈is:
Mais pendant tout ce tintamare,
Et qu’au Palais l’on crie gare,
Il y a des gens malicieux
Maltotier & Monopoleux
Qui s’en vont mettre l’enchere
Sur le bled de telle maniere
Sur la farine & ſur lIe pain,
Que cela eſtoit inhumain,
Le pain de moitiérenchery
Enuiron l’heure de Midy
L’on s’entretuë, l’on s’entre-frappe
Heureux eſt celuy qui l’atrappe,
Et l’on donne quarante ſols
¬
1