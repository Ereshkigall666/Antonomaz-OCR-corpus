216

Corpsdes Trouppes que nous entretenons depuis Jong-temps pour BR
plufpart, Et dont ceux qui ont efté leuez depuis peu ont efté emblez-
parnoftre exprés commandement, & font prefentement agiffans prés de
Nous fuiuant nos Ordres ,à des Corps cfrangers foldoyez de l'argent
d'Efpagne , & à deffein d'entrer dans noftre Royaume à l'inftance du
Prince de Condé & de ceux de fon Party declarez criminels de leze-
Majefté ,afin de rauager nos Prouinces ,& de partager noftre Eftar ,s’il
leur eftoit loifible, Et d'autant qu'il n’y a que dela diuifion des membres
d’auecleur Chcf& le Roy, qui puiffe caufer à la France la defolation &
le mal-heur qni femble la menacer , n'ayant iamais efté poffible aux
Eftrangers de luy nuire tandis qu'elle a efté vnie auec routes fes forces,
& que nous fçauons que l'exemple de voftre Compagnie, l’authorité
qu’elle tient de Nous, la fageffe qu'elle apporte à difcerner la verité d’2.
uec la fuppofition & l'application des remedes qui. dépendent. de la Lufti-
ce, peuuent nous ay der vtilement au bien & au repos de P'Eftar, & àem-
pefcher que nos Subjets ne foient abufez par les faux prerextes & par les
arcifices.que l’on met en vfage pour les feduire, tandis que Nous em
ployerons noftre Perfonne & nos armes pour le deffendre contre nos
ennemis, & pour ranger dans le deuoir tous ceux de nos Subjets qui
s'en font efloignez ; Nous vous exhortons d'apporter tout ce qui dépen-
drade ous Pour le maintien de cette vnion , pour le bien de noftre fer.
uice, & le foulagement de noftre Peuple en cette occurrence ; & pour
cette fin Novs vovs MANDONS ETORDONNONS tres-expref.
fement, que routes affaires ceffantes & poltpolées, & fur les requifitions
de noftie Procureur General, vous ayez à informer &faire informer en
diligence de tout ce qui s’eft pañlé & qui pourra arriuer: fur l'entrée des
Trouppes de nos ennemis venans de Flandies fous le Commandement
dudit Duc de Nemours, fur la marche dudit Duc de Beaufort dans nos
Prouinces,auec les Trouppes qu’il commande au prejudice des Ordres
qu'elles ont euës de Nous, d'aller 8: demeurer dans leurs garnifons, cir-
conftances & dépendances defdits faits, & à proceder contre les autheurs
& coulpables defdits attentats, & contre tous ceux qui auront fauorifè
nofdits Ennemis & Rebelles felon la rigueur des Loix de noftre Royau-
me &c de nos Ordonnances, Ce que nous promertant de votre affection
pour le bien de noftre Eftat &c de noftre feruice , & de voftre prudence &
nne conduite fur vne occafion fi importante; Nous n'adjoufterons rien
cette Lettre, que pour vous affeurer quenous ne defirons rien d'auan-
tage que de nous approcher de vous, pour appuyer par noftre prefence
Fauthorité de noftre Tuftice, & de vous faire reflentir, ainfi qu’à tous nos
fideles fubiets de noftre bonne Ville de Paris , les effets accouftumez de
moftre bonté ; n'y faites doncques faute : CAR tel eft noftre plaifir.
Donné
