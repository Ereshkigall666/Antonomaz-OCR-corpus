163

zarin en gros de la ſomme de 4cooo. l. ſuiuant l’Arreſt du
iour d’hier, contenant en outre icelle Requeſte, force
plaintes contre monſieur Portail, Conſeiller & Commifſai¬
re pour: icelle vente qui l’auoit appelĺ Mazarin, & voulu
exciter le peuple contre eux, voulant empeſcher cette on¬
chere, & que ladite Bibliotheque ne fuſt venduëen détail.
Sur quoy ayant deliberé, auroit eſté arreſté que l’on rece¬
roit encor ce iour les encheres qui ſe feroiẽt en gros; pour¬
ueu qu’elles excedaſſent la ſomme de vingt & cinq mille eſ¬
cus, & que le lendemain faute d’auoir trouueé vne enche¬
re, montant aà̀ ce que la Bibliotheque pourroit valoir, ſeroit
procedé́ à la vente d’icelle en detail, par meſſieurs les Com¬
miſſaires qui pourroient trauailler au nombre de deux;
quoy que plus grand nombre fuſt commis, ſç̧auoir meſſieurs
Doujat, Baron, Portail, Petau & Pithou. En opinant ſur
cette Requeſte, pluſieurs de Meſſieurs auroient declamé
contre ledit Violette, & dit; Que c’eſtoit vn homme de
aeant, apoſte par les Mazarins pour empeſcher cette
vente, & qu’il ne falloit point auoir eſgard à ſes offices &
encheres.
Au moment que cette deliberation s’acheuoit, ſeroit en¬
tré vn Gentil homme que l’on diſoit eſtre Maiſtre de Camp
du Regiment de Vallois, lequel auroit demandé à̀ parler à
monſieur le Due d’Orleans, auquel il auroit dit, Que mon¬
ſieur de Genier, Conſeiller & Commiſſaire pour aller le
long des Riuieres de Seine, onne & Loire, auoit eſté tué
par les gens du Mareſchal d’Hoquincour, & monſieur Bi¬
 tault autre Commiſſaire pris priſonnier; Que le Courier
 eſtoit à la porte. Monſieur le Duc d’Orleans rentré, ayant
 fait rappott decela à la Compagnie, les Gens du Roy man¬
dez, & le Courier introduit, dit qu’ayant eſté cõmandé pour
 garder le paſſage de Pont ſur onne, auec cinquante hom¬
mes: Meſſieurs Bitault & de Genier, ayant eu aduis de l’ap¬
 proche du Cardinal, eſtoient venus en ladite Ville de Pont
où ayant danné les ordres neceſsaires pour luy empeſcher
le paſsage, en ſeroiont ſortis auce dix ou douze hommes de
cheual pour aller à Sens, qui n’eſtoit qu’à quatre lieuës de
X ij