 
79
liét de luſtice, pour la Declaration de ſa Maiorité.
Or comme le deſſein de ce Iournal n’eſt que de donner ce
quis’eſt fait au Parlement, lors que les Chambres ſe ſont al¬
ſemblées; jie laiſſeray aux Gazettes & à ceux qui eſcriront
l’hiſtoire du temps preſent, la relation de la nmarche du Roy
depuis le Palais Royal juſques à la ſaincte Chappelle, de l’or¬
dre qui y fut obſerué; du nombre infiny de Princes,Sei¬
gneurs, Gentils-hommes & Officiets, qui tous aà cheual ac¬
compagnerent le Roy en cette ceremonie; de la ticheſſe&
magnificence de leurs habillemens, houſſes & ornemens de
leurs cheuaux; en fin de la plus belle Caualcade qui ſe ſoit
veuë il y auoit tres-long-temps, ſi riche & ſi ſuperbe, qu’il
 n’y a point de Royaume que celuy de France, lequel puiſſe
produire & faire voir rien de pareil: je laiſſe aux Hyſtorio¬
graphes la deſcription en detail de tout cela, pour ne point
ſortir du Parlement, ny de la grand’Chambre, ou le ſieur de
Rhodes eſtant ſur les dix heures venu aduertir Meſſieurs, que
le Roy eftoit à la ſaincte Chappelle, & que ſa Majeſté enten¬
doit la Meſſe; ils auroient depute quatre Preſidens & ſix
Conſeillers, pour aller la receuoir audit lieu, & l’accompa¬
gner juſques à ſa place.
 Le Roy eſtant entré on ſon li& de Iuſtice, à ſa droite la
Reyne, monſieur le Duc d’Anjou, monſieur le Due d’Or¬
leans, le Prince de Conty, les Ducs de Mercœur, d’Vſez, de
Baufort, de Rets, de Briſſac, de la Rochefoucault; & les
Mareſchaux de France, d’Eſtŕe, la Motte-Houdancourt, de
l’Hoſpital, du Pleſſis Praſlin, d’Eſtampes, & d’Hoc quincourt,
& le grand Maiſtre de l’Artillerie. A la gauche duRoy eſtoiẽt
aſſis les Pairs Eccleſiaſtiques; ſçauoir, l’Archeueſque de
Rheims Duc & Pair; les Eueſques de Beauuais, de Chaalons;
& de Noyon Comtes: Aux pieds du Roy eſtoit le Due de
Ioyeuſe, grand Chambellan; ſur la premiere marche & ſur
la ſeconde le Comte d’Harcourt, grand Eſcuyer de France;
& les Capitaines des Gardes du Corps; ſçauoir, le Comte de
Treſme,& le Marquis de Geſvres ſon fils, le Comte de Char¬
rault, Chandeniet, & le ſieur de Chappes& Villequier: Dans
le parquet ſur des bancs, eſtoient les Princeſſes, Ducheſſes &