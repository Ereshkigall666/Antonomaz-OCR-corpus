94
lainte, diſant que le iour d’hier le Bureau des Entrées de
la Porte ſainct Antoine auoit eſté rompu par la populace, à
cauſe que les Fermiers du pied Forcheé, & des Entré́es du
vin, vouloient faire payer les droits à ceux qui ne venoient
en cette Ville, que pour ſe ſauuer du pillage, auec deſſein de
retourner quand l’armée ne ſeroit plus aux enuirons de Pa¬
ris; Qu’il auoit enuoyé des Archers de la Ville, afin d’empeſ¬
cher le deſordre mais qu’il n’en auoient pas eſteé les maiſtres,
& que leſdits Fermiers auoient continué de faire payer de
force leſdits droits. Surquoy fut rendu l’Arreſt qui en ſuit.
 EXT RAICT DES REGISTRE S
ds Parlement.
E iour la Cour, toutes les Chambres aſſemblées, Monſieur le Due
Ad’Orleans y eſtant; Sur la plainte faicte par les Preuoſt des Mar¬
chands & Eſcheuins de cette Ville de Paris, des deſordres arriuez de¬
puis peu de iours dans ladite Ville, & es ponts & paſſages des enui¬
rons; meſme aux pottes ſainct Antoine & ſainét Honoré, à l’occaſion
du payement des Entrées, ſupplians la Cour d’y pouruoir: Enſemble
pour la ſeureté des viures neceſaires à la fourniture de la Ville de Paris,
& aſſeurance de ceux qui les conduiſent, ordre & police dans les mar¬
chez; Ouy ſur ce les Gens du Roy, la matiere miſe en deliberation. La¬
dite Cour a fait & fait tres-expreſſes inhibitions & deffenſes à toutes
perſonnes, de quelque qualité & eondition qu’elles ſoient, de troubler
les Commis des Fermiers en la perception des droits du Roy, ny s’at¬
troupper aux portes & autres endroits de la Ville, à peine de la vie, &
d’eſtre procedé contre eux comme ſeditieux & perturbateurs du repos
publie; Et à la charge que leſdits Commis ne pourront exiger aucuns
droits ſur les beſtiaux, hardes, meubles, grains, & prouiſions, qui ſeront
amenées par ceux qui ſe refugient en cette Ville de Paris, à peine de la
hart, & de la reſtitution du quadruple. Et quand aux vins qui s’amene¬
roni, non pour eſtre vendus, ains gardez & conſeruez pendant quel¬
que temps, n’en ſera paye aucun droit, en faiſant leur Declaration du
lieu où ils entendent les deſcendre; & qu’à cette fin, Meſſieurs Iacques
Viole, & Nicolas Cheualier, Conſeillers du Roy en ladite Cour, ſe
tranſporteront auſdires portes ſainct Honoré, ſainct Anoine & aures,
ſi beſoin eſt, pour y donner les ordres, & faire les eſtabliſſemens neceſ¬
ſaires, Et ſera par eu x informé contre les Autheurs, Fauteurs & Com¬
plices des deſordres arriuez eſdits iours: Enjoint au Preuoſt de Pa.