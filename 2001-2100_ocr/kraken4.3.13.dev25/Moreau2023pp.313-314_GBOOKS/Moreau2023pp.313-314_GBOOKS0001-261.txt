
256
caroſſe ou à cheual, les mal-traittans iuſqu’à ce qu’ils eſ¬
ſent crié viue le Roy & les Princes, & point de Maza¬
rin: Que le caroſſe de Madame la Comteſſe de Rieux
paſſant auoit eſte attaqué par ces coquins, qui auoient
contraint ladite Dame & la Mareſchalle Dornano de deſ¬
cendre, & s’enfuyr en la maiſon d’vn bourgeois, les me¬
naç̧ant de les jetter dans la riuiere, ayant meſme pris
quelque argent qu’elles auoient, deſchiré le caroſſe, pillé
 & jetté dans la riuiere le bois, & ce qu’ils ne pouuoient
emporter; & continue telles inſolences iuſques au ſoir à
tous ceux qui paſſerent. Apres quoy ils ſeroient allez
chez monſieur de Guenegault Secretaire d’Eſtat, diſant
que ſa femme eſtoit vne Mazarine, & qu’l falloit pil¬
ler la maiſon, & en ſuitre cele du Mareſchal de l’Hoſ¬
pital Gouuerneur de la Villé; ce qu’ils euſſent fait &
pillé ladite maiſon de monſieur de Guenegault, ſi le Ma¬
reſchal d’Eſtampes ne fuſt venu auec des Suiſſes de ſon
Alteſſe Royale pour les empeſcher. Que le lendemain
le meſme bruit auoit recommencé, mais non pas comme
le premier iour, dautant que les bourgeois auoient pris les
armes, & les auoient chaſſez.
En ſuitte de ce ſeroit auſſi entré le Bailly du Palais, pour
rendre compte à la Compagnie de ce qu’il auoit fait
pour empeſcher ce deſordre commis en l’eſtenduë de ſa
Iuriſdiction; & comme il tenoit trois de ces gens-là pri¬
ſonniers, demandant à la Cour luy ordonner ce qu’il
en feroit. Iceluy retireé, & monſieur Bechefer Subſtitut,
ayant pris Concluſion en l’abſence de monſieur le Procureur
General, Meſſieurs auroient delibereé, & rendu l’Arreſt cy¬
apres inſeré.
 Mais le Bailly du Palais ayant ſceu l’air du Bur¬
reau, & voyant que cette affaire luy alloit eſchapper,
s’il ne la iugeoit à l’heure meſme; l’auroit iuǵe, &
auſſi-toſt ſeroit venu dire à la Cour qu’il venoit de
condamner l’vn de ces ſeditieux à eſtre pendu à la
charge de l’appel; ſurquoy Meſſieurs luy ordonnerent
d’enuoyer