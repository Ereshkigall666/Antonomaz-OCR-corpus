
4i
eipalement, parce qu’il eſt homme ſans foy, & qui veut eſtablir la
perfidie par des maximes abominables, dont les autheurs doiuent
eſtre eſcartez d’aupres les perſonnes des Roys, veu qu’elles ten¬
dent à̀ diſſoudre l’vnion qui doit eſtre entre le Prince & ſes Su¬
jets; & par conſequent vont à la deſtruction des Monarchies;
eſtant impoſſible qu’elles ſe conſeruent ſi on rompt les liens de la
ſocieté ciuile, & ſe priue des moyens de maintenir ſon credit
parmy ſes amis, & de ſe reconcilier auec ſes ennemis Nous dirons
dauantage, que ſi par vne corruption generale la verité & la bon¬
ne foy ſe trouuoient bannies de la conuerſation & du commerce
des hommes, les Princes ſeroient obligez de les garder, non ſeu¬
lement parce que lour repuration vieat principalement de ces
vertus Royales, mais aà̀ cauſe qu’il leur ſeroit impoſſible de trai¬
ter auec les Eſtranges ſoit de paix ou de guerre.
Franç̧ois I. vn de vos predeceſſeurs, lors qu’on luy voulut per.
fuader de faire arreſter l’Empereur Charles-Quint, qui prenoit
ſon chemin ſur la ſeureté d’vn paſſe-port, reépondit à ſes mauuais
Conſeillers; Il faut que les Roys qui ne ſont point arreſtez par la.
crainte des loix & des vengeances humaines, ſoient retenus par
l’eſtat qu’ils doiuent faire de leurs promeſſes, leſquelles ils ſont
obligez d’executer, quand tout le reſte du monde s’en ſeroit. diſ¬
penſe.
En effet, S IRE, voſtre Majeſté jugera bien qu’aà l’heure meſ¬
me qu’vn Monarque, qui ne peut eſtre contraint par les voyes
de Iuſtice, vient à mepriſer ſa parole, il ne ſçauroit faire vne perte
plus norable que la creance qui tient les cœurs doucement atta¬
chez, dans leſquels vn Prince ſans foy ne regne plus. Mais les plus
deteſtables & dangereux fFauoris des Roys, ſont ceux qui apres
leur auoir conſeiſſé d’vſer de perfidie, pour ſe demeler de quel¬
ques rencontres faſcheuſes, ſont aſſez malicieux pour la vouloir
oſtablir par des maximes generales, & ſont ſi audacieux de les
rendre publiques. Le Cardinal Mazarin qui les a pratiquees, les a
auſſi enſeignées, en diſant pluſieurs fois, que la bonne foy ne
doit eſtre en vſage que parmy les Marchands; Que l’honneſte:
homme n’eſt point eſclaue de ſa parole, & qu’il n’y a point de
danger de mentir, pourueu que le menſonge ne ſoit connu qu’a¬
pres qu’il a reüſſi. Si ces damnables leçons entrent dans l’ame
d’vn Prince de voſtre ầge, quels remedes trouuerons-nous aà vne
guerre ciuile ou eſtrangere? Qui ſeroit l’ennemy qui ſe fieroit
à vne paix ſignée? Qui ſeroit Ie ſujet qui ſe tiendroit aſſeuré
du pardon, & qui s’appuiroit ſur vne amniſtie? N’eſt-ce pas le
H¬