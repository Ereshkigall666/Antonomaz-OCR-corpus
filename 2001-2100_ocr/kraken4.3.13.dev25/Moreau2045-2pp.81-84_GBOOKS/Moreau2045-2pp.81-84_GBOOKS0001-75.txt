14
dernieres act ions ont obſeurcy leur ſplendeur & ſoü illé leur eſ¬
clat: & la renommee qui ſembloit n’auoir pas aſſez de bouches
pour publier voſtregloire, eſt demeuree ſur ce ſuiet muette, &
n’a plus de voix que pour apprendre à tout l’Vniuers que vous
auez quitté le nom de pere de Ia patrie pour prendre celuy de
perſecuteur. En effet, que dira la poſterité ( elle qui iuge ſans
peur des actions des Princes) lors qu’elle ſçaura que V. A. R.a
tourné ſes armes cõtre celle, que elle auoit ſi ſouuẽt couroõnee
& qu’elle a pris plaiſir de teindre ſeslauriers du ſang des fidelles
François, au lieu qu’ils ne deuoient eſtre arroſez que de celuy
 de ſes ennemis. Elle rougira ſans doute, Monſeigneut, auſsi
bien que le ſiecle où nous ſommes, & elle ne pourra croire
qu’auec peine, que vous ayez trauaillé́ à renuerſer vne Cou¬
ronne à laquelle vous pouuiez pretendre par le priuilege de
voſtre naiſſance. Mis ce qui augmentera encore ſon eſtonne¬
 ment, ce ſra lors qu’elle conſiderera que V. A. R. ne s’eſt ar¬
mee que pour la deffence d’vn Miniſtre Eſtranger, ou pluſtoſt
du Tyran de la France, qui met les deſolations des Prouinces&
les ſupplices des hommes, entre les ornemens de ſa bonne for¬
 tune; qui opprime les Loix par la violence & eſtouffe la liberté
par l’authorité; qui vſurpe toute la puiſſance Royale & ne par¬
donne qu’au ſeul nom de Roy; & qui enfin comme vn nouueau
monſtre ne vit que des agonies des Peuples & ne boit que leurs
larmes. De elle facon, Monſeigneur, que du plus haut point
 de la liberté ou nous eſtions montez, nous tombons dans le
dernier degré de la ſeuitude, & nous auons ce regret de voir.
triompher de nos vies & de nos biens vn inconnu, en qui le
hazard a eſté́ plus fauorable que la prouidence de ſes parens, &
en qui la fortune pluſtoſt que le metite a releué la baſſeſſe de la
 naiſſance. Le Parlement de Paris, Monſeigneur, cette illu¬
ſtre Compagnie qui tient entre ſes mains la garde des loix &
la tut l le du Royaume, auoit creu qu’il eſtoit de ſon deuoir de
S’oppoſet à ces violences, & de preſter ſes mains à ſouſtenir les
ruy nes qui menaçoient la Monarhie: il a pour ce ſuiet recours
aà de tres-humbles remonſtrances, il employe tous les mouue¬
mens de l’éloquence &tout ce que l’ardeur de ſon zele luy peut
luggerer, pour rendre ſenſible la Reyne Regente aux plaintes
& au x ſouffr ances de ſon peuple. Mais il trouue que le Car dinal
a deſia porté l’endurciſſement dans le cœur de cette ſage Prin¬