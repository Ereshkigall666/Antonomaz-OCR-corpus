
S
qu’ils te preparent ſi tu ns viens viuans en la vallee tenebreuſe d’A.

uergne, où eſt eſcrit ſur la porte, amenes ce Nirazam, afin qu’il en¬
dure les peines du dam, cet Anagrame t’apartient, car tu es ce fu¬
rieux Lutin qu’à̀ Paris on nomme Mazarin, qui ayans eu le foü̈et &
 le fer ſur l’eſpaule aux champs Ciciliens, il ſera bien toſt bruſléaux
champs Eliziens.
La femse du Marquis d’Ancre.
Amenez viſte ce laſche, & découurez aux Pariſiens que nous ſom¬
mes venus pour luy ſeruir d’eſcorte, & qu’au lieu de lys & de roſes,
il ſera inumé dans les eſpines animées par vn feu deuorant & in¬
extinguible, où il ſouffrira d’autant plus que les tors qu’il a faict
ſont immenſes, dont la vie infame & ſcandaleuſe, pleine d’oppro¬
 bre, eſt aſſez dans la bouche des hommes, bien que le bruict qui
court ſoit plus exceſſif en ce temps hyemal, que n’eſt celuy du mur¬
mure & rapidité ondoyante & vaqueuſe de la Seine, & toutefois
indignes de ces concuſſions & vols, qui excedent quatre cens mil¬
lions, c’eſt vn hydre qui a enuenimé & faict des piqueures morti¬
feres à vn chacun, & les playes en ſont comme incurables,  on ne
peut indiquer la noirceur de ſon ame altiere & criminelle ce glo¬
rieux & auguſte Senat ſecondera nos deſſeins, departons nous de
ce Tygre, il noas pourroit enuelopper dans le nombre des morts,
n’eſtoit que nous ſommes hors de ſes attaintes, & partant immor¬
els, nous reuiendrons.
 Replique Mazarine.
Combien de temps auez vous mis à faire ce voyage, car ie n’ay
 plus de cheuaux.
L’Ombre du Mrquis d’Ancre.
Vne noire nuée nous a enueloppé, eſtans pcuſſs d’vn violent ze¬
phirs nous a chaſſé des troupes Plutoniques nous faiſans paſſer par
les Spheres où̀ brule vn feu eternel ou tu dois eſtre engloutis, ou
l’air allumé enfante des flambaux qui doiuent expier tes maux,
nous auons trauerſé les lieux où̀ lupiter fera gronder ſur ta teſte lea
tonnerres, & ou ſe forme la neige, & qui brulera au milieu de tes
ardeurs. Voila la condition de ta deſtinée & la volonté de celuy qui
nous a enuoyé à toy, l’autre ombre te pourra peut-eſtre entre¬
tenir.
Mazarin.
Helas! ne puis-ie pas éuiter ce fatal ſort, & ſç̧auoir quelle place
i’auray.