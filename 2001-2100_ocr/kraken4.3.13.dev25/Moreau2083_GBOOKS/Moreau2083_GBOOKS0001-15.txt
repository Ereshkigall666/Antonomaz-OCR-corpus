10
maiſtre abſolu de ſon Royaume, par la perte du
Roy, & des Princes du ſang; dont il s’oſt ſaiſi à
cet effet, auec intention, ſans doute, de s’en def¬
faire quand bon luy ſembleroit, apros que ſous
leurnom, & par leur authorité́, il auroit deſtruit
le Parlement, & la Ville de Paris, comme les ſeuls
qu’il croyoit pouuoir s’oppoſerà ſa tyrannie; ce
qu’il croyoit de pouuoir facilement execcuter, en
affamant la Vilſe de Paris: Tellement que cette
maxime demeurant pour conſtante parmy tos
les Politiques, que le ſalut du peuple eſt la ſouue¬
raine loy de l’Eſtat; en ſorte que les Roys meſmes
ſont obligez à l’obſeruation d’icelle, contre leur
propre intereſt, eſtans eſtablis pour l’vtilité & la
conſeruation des peuples, & non pas les peuples
pour eux, & le mauuais deſſein du Cardinal Ma¬
zarin contre cet Eſtat, eſtant tout notoire par l’e¬
xamen de tout ce qu’il a fait pendant ſon admini¬
ſtration, notamment par l’enleuement du Roy,
apres l’auoir dépoüillé de ſes plus fidelles gardes,
& priué de ſes plus affectionnez ſeruiteurs, par la
deſtrution qu’il meditoit des vrais prote cteurs
de l’Eſtat, qui ſons les Parlemens, & par l’ouuer¬
ture qu’il a faite à l’Ennemy de toutes les frontie¬
res du Royaume, en ayant en meſme temps reti¬
ré toutes les garniſons, il n’y a point de doute,
que Meſſieurs du Parlement’comme les princi¬
paux appuis de l’Eſtat, ont peu & deu s’oppoſer
directement pat toutesvoyes, à vn ſi deteſtable
