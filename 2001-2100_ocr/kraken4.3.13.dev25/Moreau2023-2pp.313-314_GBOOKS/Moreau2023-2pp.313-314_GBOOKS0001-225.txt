220
qu’il prend, & qu’il n’y a point de ſa faute, ſi les Rentes ne
ſe payent pas comme il le ſouhaiteroic; iceluy retiré, & mon¬
ſieur le Procureur General ayant conclud, à ce qu’à l’aduenir
les adjudictaires payaſsẽt les trois quarts de ce qu’ils auoiẽt
accouſtumeé de fournir à l’Hoſtel de Ville chaque ſemaine:
l’affaire miſe en deliberation, n’auroit eſteé acheuée.
Le Mardy 1 Mars 652. les Chambres aſſemblées, auroient
continueé la deliberatiõ̃ commanceée le iour precedent, pour
le fait du payement des Rentes; & icelle acheueée, ſe trouua
eſtre de trois aduis; le prenmier, de monſieur le Cheualier
Doyen, qui eſtoit de faire vne aſſemblée en l’Hoſtel de Vil¬
 le, ſuiuy de quarante voix; le deuxieſime ouuert par mon¬
ſieur de Refuge eſtoit de faire aſſemblée le lendemain er
l’Hoſtel de Ville; & le iour d’apres, de s’aſſembler en la Chã¬
bre S. Louys, ſuiuy de 2. voix; le troiſieſme, de monſieur
Meſnardeau, d’aſſembler en la Chambre S. Louys. Or, com¬
me l’ordre eſtoit de reduire les trois aduis à deux; il y eut
grande conteſtation entre Meſſieurs les Preſidens, & Meſ¬
ſieurs des Enqueſtes; les premiers qui eſtoient de l’auis de
monſieur le Doyen, ſouſtenant que l’on deuoit reuenir à ce¬
luy de monſieur de Refuge; & Meſſieurs des Enqueſtes di¬
ſant au contraire; Que ceux de l’auis de monſieur de Refuge
qui eſtoit le plus foible, deuoient reuenir à l’vn des deux au¬
ures pour agirſelon les formes, qui veulent que le moindre
auis reuienne le premier: Cette conteſtation dura ſi long¬
temps, & meſme auec emportement & chaleur les vns con¬
tre les autres; Qu’enfin, ne pouuant s’accorder, & laſſez de
tant conteſter, ſe ſeroient tous leuez à midy, ſans rien arre¬
ſter; ſinon de s’aſſembler le lendemain pour terminer cette
affaire.
Le Mercredy 1;. Mars 2. l’affaire continúe aux Cham¬
bres aſſemblées, non ſans conteſtation, ſur l’incident du iour
precedent; auroit eſté enfin termińe & arreſtée, qu’il ſeroit
fait aſſemblée de Deputez des Cours Souueraines, en la Chã̃¬
bre S. Louys, pour le fait des Rentes de la Ville, & Gages des
Officiers ſeulement. Et à l’inſtant, M. Couſturier, Notaire &
Secretaire de la Cour, eut ordre d’aller à la Chambre des