247
perdrions auec la conſcience le iugement, & ſerions plus aueuglez
qu’vn Sanſon, ſi nos mains eſbranloient les Colonnes qui ſouſtien¬
nent la voûte qui nous couure, eſtant certain que ſa cheute nous
accableroit auec nos familles, nos anais & nos biens.
Serions-nous bien ſi mal-heuneux qu’il peuſt entrer dans voſtre
eſprit, que le Cardinal Mazarin, qui eſt vn Eſtranger, paſſant par
voſtre Royaume pour butiner, fut plus zelé pour la dignité & per¬
petuité de voſtre Monarchie, que nous qui auons l’honneur d’eſtre
François, & vos principaux Officiers, ayant nos fortunes & celles de
nos enfans attachées à la grandeur de voſtre Royauté?
Serions-nous bien ſi peu aduiſez de croire qu’vn homme de cette
condition, ignorant nos mœurs & nos Loix, fuſt capable de nous in¬
ſtruire ſur les droicts de voſtre Couronne, & de nous monſtrer les
bornes de noſtre affection & fidelité à voſtre ſeruice, luy qui n’a pris
aduis d’aucuns ſages, ny preueu l’aduenir, qui eſt tout ce qu’vnMini¬
ſtre aduiſe doit conſiderer, ſ̧achant bien qu’en trauaillant pour vn
Royaume, il trauaille pour l’éternité, ſans limites de temps, qu’il ne
faut iamais preſcrite aux Monarchies?
Le Cardinal Mazarin a fait paroiſtre qu’il ne regardoit point
l’aduenir, lors qu’il a voulu continuer les guerres, & pour les entre¬
tenit a employé les derniers efforts, eſpuiſant la France de ſoldats &
de Finances;ſans aduiſer ſi ces deux choſes venoient à manquer, qu’il
ſeroit contraint de conſentir à vne Paix honteuſe, ou de ceder à la
haine publique, qui s’eſleueroit contre luy, pour auoir perdu l’occa¬
ſion de conclurre vn Traité aduantageux & honnorable à la Fran¬
ce, comme celuy qui eſtoit projete & ſur le point d’eſtre ſigné à
Munſter, qui auoit eſté rompu par le Cardinal Mazarin, qui ne
pouuant diuertir ſes yeux de ſes intereſts, ne voulut iamais conſentir
la paix. Le mal eſt venu de ce que le Cardinal Mazarin s’eſt tous¬
jours imagine qu’il trouueroit plus de ſeurete dans les troubles,
qui le maintiennent en plus grand luſtre, & le rendent plus neceſ¬
ſaire,s’eſtant emparé du commandement & de la puiſſance des ar.
mes.
Nons voyons maintenant qu’il a cauſe tant de deſordres, que nous
ſommes dans les guerres Eſtrangeres & dans les domeſtiques; Que
mous auons perdu pluſieusrs places qui nous eſtoient laiſſées par les
Traitez qu’il a rompus. Les Eſpagnols ont cette obligation au Car¬
dinal Maarin, qus non ſeulement il leur a rendu les Conqueſtes
qu’il croyoit eſtre ſiennes, mais encore celles qui auoient eſte fai¬
ces ſoubs le Regne du deffunct Roy voſtre Pere; & ce qui eſt plus
eſtonnant, c’eſt qu’il employe maintenant voſtre puiſſance, & n’eſt