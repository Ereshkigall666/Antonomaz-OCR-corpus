221
Comptes, & Cour des Aydes, les aduertir de cé́t arreſté, &
les inuirer d’enuoyer leurs Deputez en ladite aſſembĺe le
Vendredy ſuiuant 2. heures de releuée.
Apres quoy auroit eſte parlé des Gens de Guerre, conduis
par Monſieur d’Elbœuf, & Meſſieurs le Mareſchal d’Au¬
mont, Digbi & Vaubecour, commandans chacun vn corps
d’armée qui tenoient preſque tous les enuirons de Paris; ſç̧a¬
uoir les trois premiers, Poiſſi, Pontoiſe; & le dernier la Brie,
Dammartin, Gonneſſe, & autres lieux circonuoiſins, pillant
& ruynant partout où ils paſſoient; violant meſme, & n’e¬
pargnant pas les Egliſes & lieux ſacrez, d’où ils empor¬
toient tout. Sur quoy Monſieur le Preſident de Neſmond
auroit dit; Que tout le monde ſç̧auoit qu’il eſtoit tres-vray,
& que tous les lieux ou ces Meſſieurs auoient paſſé
eſtoient entierement ruynez; qu’au reſte cela eſtoit con¬
traire aux paroles Royales données lors de la Conference
de Sainct Germain, dans laquelle ſa Majeſté auoit promis,
qu’à̀ l’aduenir aucunes Troupes ne logeroient ny paſſe¬
roient aux enuirons de Paris dix lieuës à̀ la ronde, qu’il
eſtoit à propos de les faire retirer, que Monſieur le Ma¬
reſchal de l’Hoſpital leur en deuoit enuoyer l’ordre.
A quoy ledit ſieur Mareſchal dit; qu’il n’eſtoit Gouuerneur
que de la ville de Paris, hors laquelle ſon pouuoir ne s’eſten¬
doit pas; Que les Troupes du Roy qui eſtoient aux lieux ſuſ¬
dits y viuoient auec ordre & diſciplne, & n’y demeuroient
qu’à cauſe de celles de ſon Alteſſe Royale qui eſtoient
auſſi proche de cette ville; Que ſi Monſieur le Due d’Or¬
leans vouloit faire retirer les ſiennes qui donnoient jalou¬
ſie à̀ celles de ſa Majeſté, il ſe faiſoit fort que celles du Roy
ſe retireroient auſſi aà̀ pareille diſtance de Paris. Surquoy
ayant eſté deliberé, l’on auroit arreſté de s’aſſembler le len¬
demain pour faire entendre cette propoſition à Monſieur
le Duc d’Orleans, & pour ce, qu’il ſeroit prí par Meſſieurs
Doujat & Meſnardeau à ce Deputez de venir prendre ſa
place, & qu’apres on delibereroit ſur cette affaire en ſa pre¬
ſence.
Ee iij