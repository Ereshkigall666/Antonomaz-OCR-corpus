
y
ſon aduis, quoy qu’il fuſt Lieutenant General dãs les armées;
on donnoit tous les ordres de la guerre, & tous les comman¬
demens aux creatures dudit Cardinal; adjouſtant rmonſieur
le Duc d’Orleans; qu’enfin, il n’auoit trouué en M. le Prince,
aucune diſpoſition à l’accommodement, ſinon aux condi¬
tions ſuſdites: Qu’au retour de cette conference, il eſtoit allé́
trouuer laReyne, pour l’informer de tout ce qui s’eſtoit paſſé
entre luy & M. lePrince; qu’il l’auoit trouueée auſſi ferme à cõ¬
ſeruer ces troisMeſſieurs, que M. le Prince eſtoit reſolu à leur
eſloignement;diſant, comme elle a fait das ſa reſponſe, qu’el¬
le n’oſtera point des gens qui ont touſiours bien ſeruy le
Roy, qu’il rapportoit cela à la Compagnie, afin qu’elle con¬
nuſt ſon zele au bien de l’Eſtat, & priſt ſur ce telle reſolution
qu’elle aduiſeroit bõ eſtre:Et M. leDuc d’Orleãs parla en ſor¬
te qu’il ne s’ouurit point, & qu’6 ne pû̂t dé́couurir sõ sẽtimét.
Apres ce recit, on demanda aà Meſſieurs les Gens du Roy de
prendre des Concluſions; M. Talon portant la parole, parla
fort judicieuſement ſur ce ſujet, repreſentant l’intereſt que
l’on auoit d’apprehẽder les mauuaiſes ſuittes de cette affaire;
Que pour les preuenir, il falloit donner à M. le Prince toutes
les aſſeurances poſſibles pour faire ceſſer les défiances, quoy
que l’authorité du Roy ſe trouuaſt en quelque façon bleſſee
par l’eſloignement de ces trois perſonnes; ſurquoy il demeu¬
roit ſi ferme, eſtant meſme à craindre, qu’il ne fiſt d’autres de¬
mandes, apres que celle-là̀ luy auroit eſteé accordée, encor
que M. le Prince de Conty euſt aſſeuré qu’il ne demanderoit
plus rien En fin, il auroit conclud à remercier la Reyne de la
parole qu’elle auoit donnée de nouueau, que l’eſloignement
du C. Mazarin eſtoit ſans eſperance de retour, & de la prier
d’enuoyer Declaration ſur ce ſujet, de deputer vers la Reyne,
la prier de donner quelque ſatisfaction à̀ monſieur le Prince,
comme auſſi de prier monſieur le Duc d’Orleans, de vouloir
touſiours interpoſer ſon aurhoriteé́ & ſon credit, pour paci¬
fier cette affaire.
Apres quoy la deliberation auroit eſteé commanće: M. le
Coadjuteur opinant des premiers, fit vn diſcours, lequel
ayant eſté par luy donné au public, ſera icy inſeré, ainſi que
tout le monde l’a veu imprimé.
D ij