191
en noſtre Conſeil d’Eſtat, & Direteur de nos Finances, & à vous pout
cõferer enſemblement des expediens que vous iugeriez les plus propres
pour cela, eſt vn témoignage, que noſtre principal ſoin ne tend qu’à don¬;
ner ſuiet à noſtre Ville de Paris, de perſeuerer dans l’affection qu’elle a
pouir noſtre perſonne & pour noſtre ſeruice, & à luy faire connoiſtre que
nous ſommes entierement ſatisfaits de ſa conduite. Nous ſçauons bien
qu’on a donne de mauuaiſes interpretations à noſtre deſſein: Mais nous
ſçauons auſſi qu’auec vos ſoins & voſtre prudence, vous auez remis les
eſprits qu’on auoit emeus; Voſtre Lettre du zz. du mois paſſé nous con¬
firnae ce qu’on nous en auoitapris: Et pour ne vous taire pas plus long¬
temps le bon gré que nous vous en ſçauons, nous vous faiſons cette Let¬
tre, que nous voulons vous ſeruir de confirmation à toutes les aſſeuran¬
ces que nous vous en auons données, de l’armour que nous conſeruons
pour noſtre bonne Ville de Paris, de la reſolution inuiolable que nous
auons priſe de pouruoir ſur toutes choſes au payement des Rentes, à
quoy la Maiſon de Ville eſt obligée; & d’y retourner auſſi-toſt que nos
affaires nous le permettront. Cependant pout ne laiſſer pas ſans effet les
projets qui ont eſté conſeruez pour le remplacement du fonds deſdites
Rentes; Nous deſirons que vous en conferiez inceſſamment auec noſtre
Couſin leMareſchal de l’Hoſpital, & les ſieurs d’Haligre & de Morangis;
& que pour l’accomnodement qu’on nous en a fait eſperer, vous y ap¬
portiez toute la facilité que nous deuons attendre de voſtre prudence &
de voſtre affection; Ils ſçauent particulierement qu’elles ſont nos inten¬
tions ſur ce ſuiet, & vous ne pouuez faillir d’auoir vne entiere creance à
ce qu’ils vous en feront entendre de noſtrepart. Donnéà Saumur le io.
iour de Feurier i62. Signé LOVIS, & plus bas de Gven c av.
Apres la lecture de ces Lettres & Arreſt, M. le Duc d’Orl.
auroit dit; Qu’il étoit venu au Parlement pour repreſenter à
la Compagnie 4. choſes de conſoquence, r Que le Parlerment
ayant reſolu d’emṕcher par toutes ſortes de moyens que le
CM. ne rentraſt en France, & de l’en chaſſer s’il y entroit; &
ayant par ſes Arreſts deffendu aux Gouuerneurs des Places
de luy donner paſſage ny retraite. M.le Duc de Rohan fauo¬
riſant les intentions de la Compagnie, & pour obeyr à ſes
Arreſts, s’eſtoit emparé de la Ville & Chaſteau d’Angers,
pour empeécher les Emiſſaires dudit Card. de s’en ſaiſir, con¬
noiſſant bien qu’ils en auoient le deſſein par leurs pratiques
coutes publiques 5 particulierement par celles du ſieur Boi¬
leſue, Lieutenant General de la ville d’Angers, frere du ſieur
Boileſue, Eueſque d’Avranche, que tout le monde connoiſ¬