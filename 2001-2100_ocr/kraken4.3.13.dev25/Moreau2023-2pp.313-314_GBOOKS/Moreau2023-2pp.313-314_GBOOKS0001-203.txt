198
anuoit leúes pour de l’argent, y ayant en icelle des Allemands
qui ſont gens, leſquels ſe donnent au plus offrant, & ſont tan¬
toſt d’vnparty, tantoſt d’vn autre. Que le Cardinal auoit le¬
ue de pareilles Troupes, & luy auoit ſeruy de modele pour le
repouſſer des meſmes Armeées, & de la meſme façon qu’il ve¬
noit nous attaquer: Qu’au reſte ſa naiſſaãce & la qualité d’On.
cle du Roy l’exemptoit de tout ſoupçon, de vouloir fauoriſer
les cnnemis de I’Eſtat, & les introduire dans le Royaume:
Que ſi le Cardinal ſe ſeruoit d’Allemands, il pouuoit bien en
mettre auſſi dans ſon armé́e; Qu’il ſuiuoit en cela les inten¬
tions du Parlement qui l’auoit prié d’employer toutes ſes
forces, & en leuer de nouuelles pour l’éloignement du Cardi¬
nal Mazarin; & qu’à̀ preſent il ſembloit que la Compagnie
voulôit le blaſmer d’auoir ſuiuy ſes ordres, apres l’auoir enga¬
gé à faire la deſpenſe d’vne armée leúe pour le bien du pu¬
blic.
Apres quoy Monſieur de Bignon Aduocat General au¬
roit ditQue les Preuoſt des Marchands & Eſcheuins deman¬
doient à entrer, ayant quelque choſe à dire à la Compagnie;
Iceux entrez, Monſieur le Febvre Conſeiller aux Requeſtes
& Preuoſt des Marchands auroit dit; Que ſuiuant la reſolu¬
tion priſe en l’Aſſemblée tenuë le iour precedent chez Mon¬
ſieur le Preſident de Bailleul pour le fait des Rentes ſur l’Ho¬
ſtel de Ville de Paris, il eſtoit venu repreſenter à la Compa¬
gnie l’eſtat auſquelles eſtoient leſditesRentes, & le peril ́mi¬
nent d’icelles, à̀ cauſe de l’Arreſt du Conſeil du huictieme Ian¬
uier, dont eſt fait cy-deuant mention; portant reuocation de
toutes aſſignations;& qu’au dernier iour on auoit reſolu d’en¬
uoyer à̀ la Cour vn Proiect d’Arreſt, portant exception du
fonds deſtiné an payeméẽt deſdites Rentes, qu’il en auoit écrit
à la Cour, & n’auoit receu aucune réponſe touchant l’Arreſt;
Diſt que ſeulement on luy mandoit en general; que le
Roy n’entendoit pas y comprendre dans cette reuocation le
fonds deſdites Rentes, que neantmoins on deſtournoit tous
les fonds, & meſme auoit eu aduis que le ſieur Monnerot
Traitant de la Generalité de Lyon preſt de faire vne voirure
pour leſdites Rentes, en auoit eſté empeſche par vn Comnmis