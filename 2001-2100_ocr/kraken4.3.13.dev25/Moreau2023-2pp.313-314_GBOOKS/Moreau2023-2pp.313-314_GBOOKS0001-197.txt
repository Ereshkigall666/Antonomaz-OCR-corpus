132
ſoit, & ſç̧auoit eſtre deuoüé audit Cardinal: Que ledit ſieur
de Rohan s’eſtoit ſaiſi de la perſonne dudit ſieur Boileſue,
Lieutenant General, & l’auoit fait conduire au Chaſteau
d’Angers, auec le plus de moderation qui luy auoit eſteé
poſſible, comme ledit ſieur de Rohan luy auoit mande par
vne Lettre; de laquelle il auroit fait lecture à̀ la Compa¬
gnie, & dont copie ſera cy-apres inſeree. Que ſur ce ſuier,
ledit ſieur de Boileſue Eueſque d’Avranche, que l’on ſç̧a¬
uoit eſtre touſiours dans Paris à cabaler pour ledit Cardinal,
auoit preſenté Requeſte à la Tournelle, & obtenu Arreſt
contre ledit ſieur de Rohan; ce qui eſtant des affaires publi¬
ques ne pouuoit eſtre reſolu que les Chambres aſſem¬
bĺes.
2. Que l’on auoit donné en la grande Chambre vn au¬
tre aArreſt, portant deffenſes à toutes perſonnes de leuer
des gens de guerre; ſinon en vertu & ſur des Commiſ¬
ſions du Roy, ſignées d’vn Secretaire d’Eſtat Que cela eſtoit
contraire à l’Arreſt rendu les Chambres aſſemblé́es; par le¬
quel S. A. R. eſtoit ſuppliée d’employer l’authorité du Roy
& la ſienne, auec toutes ſes forces pour l’expulſion du Car¬
dinal Mazarin.
3. Que les Arreſts donnez les Chambres aſſemblé́es,
n’auoient point encor eſté enuoyez dans les Prouinces,
& aux Bailliages, ainſi qu’il eſtoit ordonné; à̀ quoy il
eſtoit neceſſaire de pouruoir, & à l’execution deſdits Ar¬
reſts.
En quatrieſme & dernier lieu; Que le Duc Danuille eſtoit
venu le trouuer de la part du Roy offrir à ſon Alteſſe Roya¬
le la carte blanche, pourueu qu’elle vouluſt ſe reconcilier
auec ledit Cardinal, & conſentir qu’il demeure en France,
& r’entre dans les afaires; proteſtant M. le Duc d’Orleans,
qu’il ne demandoit aucun bienfait ny recompenſe de ſes
ſeruices. Sa naiſſance & ſon inclination l’obligeant aſſez
à eſtre bon ſeruiteur du Roy, mais qu’il ne s’accommode¬
roit iamais auec ledie Cardinal, pour conſentir qu’il de¬
meure, ſç̧achant le prejudice que cela apporteroit à I’Eſtat,
& aux affaires du Roy ſon Neueu; tant par l’incapaeité
dudis