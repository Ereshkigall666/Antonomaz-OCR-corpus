144
le Declaration, tant par ledit Cardinal, que autres, contre
leſquels il y auroit du ſoubçon: Ayant conclu, à ce que de¬
putation fuſt faite vers ſa Majeſté, pour l’informer des bruits
qui couroient de ce retour, & des pratiques que les Gouuer¬
neurs des Frontieres & autres perſonnes auoient auec ledit
Cardinal, des leúes de gens de guerre qui ſe faiſoient, pour
fauoriſer ſon retour. Que ſa Majeſté ſeroit tres-humble¬
ment ſupphíe de donner ſa parole Royale, qu’elle veut &
entend que ſa Declaration du 6. Septembre dernier, ſoit
executée; comme auſſi de vouloir informer tous les Princes
Eſtrangers, des raiſons qui ont porté ſa Majeſté à eſloigner
ledit Cardinal, & qu’elle ne veut plus s’en ſeruir; comme
auſſi d’ordonner que deffenſes ſeront faites aà̀ tous Gouuer¬
neurs de Places, de donner retraite en leurs places audit Car¬
dinal, ny fauoriſer en quelque maniere que ce puiſſe eſtre,
le retour dudir Cardinal; & que tous les Parlemens ſeroient
aduertis de l’Arreſt qui interuiendroit, & priés d’en donner
vn pareil.
Iceux retirez, Meſſieurs auroient commenceé la delibera¬
tion qui n’auroit pû eſtre acheuée, l’heure ayant ſonneé, &
l’affaire remiſe au Lundy ſuiuant; auquel iour on ne ſe ſeroit
point aſſemblé, monſieur le Due d’Orleans ayant enuoyeé
prier à cauſe de quelque indiſpoſition qui luy eſtoit ſurue¬
nuë, de remettre au Mercredy. Ledit iour de Lundy, le
Lieutenant Ciuil ſeroit alleé au Parlement, donner auis que
la nuit il auoit pris & fait mettre en priſon le nomme
Maillard, chef de la canaille qui auoit fait inſulte à mon¬
ſieur le premier Preſident, & qui auoit ſemeé & affiché
les placards qui s’eſtoient trouuez ledit iour ſainct Nico¬
las dans la ruë de Tournon, & autres endroits de Paris:
Meſſieurs ordonnerent au Lieutenant Ciuil d’informer con¬
tre ledit Maillard, & d’inſtruire le procez; puis l’enuoyer au:
Parlement y eſtre juge.