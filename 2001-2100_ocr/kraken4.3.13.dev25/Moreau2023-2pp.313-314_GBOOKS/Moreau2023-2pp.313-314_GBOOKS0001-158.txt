13
Concluſions, A arreſté & ordonné, Que les Deputez de ladite Cour, en
execurion de l’Arreſt du 1;. de ce mois & an, partiront inceſſamment
pour l’execution d’iceluy, & ſe rendront au pluſtoſt vers le Roy pour
’informer de ce qui ſe paſſe ſur la Frontiere, ſuiuant les aduis qui en on
eſteé receus; & ſupplieront ledit Seigneur Roy d’ecrire à l’Electeur de Co.
logne & aux villes du Liege, pour aire ſortir ledit Cardinal Mazarin de
leurs terres & ſeigneuries: Que Monſieur le Duc d’Orleans ſera prié d’en.
aoyer pareillement vers ledit Seigneur Roy à rmeſme fin: Et auſſi d’en..
uoyer vers le Mareſchal d’Hoquincourt & autres Gouuerneurs des places
Frontieres, pour leur donner aduis des deſſeins dudit Crdinal Mazarin,
& des deliberations faites en ladite Cour ſur ce ſujet en la preſence dudit
ieurDuc d’Orleans:Ordonne en outre qu’aucuns des Conſeillers d’celle
fſeront enuoyez eſdites Prouinces de Picardie & Champagne, pour infor.¬
mer & dreſſer procez verbaux de ce qui ſe paſſe à l’effet du retour dudit
Cardinal, & en donner aduis à ladite Cour, Fait deffenſes aux Maires & Eſ¬
cheuins des villes de donner paſſage audit Cardinal, ny entrée dans leurs
villes ou ljeu d’aſſenblée à aucunes Trouppes, ſans Lettres Patentes du
Roy & atcaches des Gouuerneurs; Sçauoir dudit Due d’Elbœuf dans la
Picardie, & du Marefchal de l’Hoſpital dans la Champagne; Ce faiſant ſe¬
ront les Declarations & precedens Arreſts donnez contre ledit Cardinal
& tous ſes adherans, executez ſelon leur forme & teneur; Et ſuiuant iceux,
fait auſſi deffienſes à tous Gouuerneurs de Prouinces & autres ſujets du
Roy de le retirer; ſes parens, & domeſtiques eſtrangers & adherans, de
contreuenir auſdits Arreſts,ſur les peines y contenuës,& d’eſtre decheus
detous priuileges dans le Royaume. Seront les Informations & Moniroi¬
res continuees à la requeſte dudit Procureur Qeneral:& outre informé du
voy age fait par le nommé Berthet, & commerce fait auec luy depuis lauict
iours, & conrre tous autres qui ont commerce auec iceluy Cardinal, & de
l’enuoy à luy fait des deniers, circonſtances & dependances; & ce par les
Conſeillers commis, & ceux qui ſe tranfporteront eſdites Prouinces: Sera
le ſieur de Nauailles adjourné à comparoir en perfſonne ên ladite Cour,
pour y eſtre ouy & interrogé ſur le commerce qu’il a eu auec ledit Cardi¬
nal, & reépondre aux Concluſions que ledit Procureur General voudra
contre luy prendre; pour le tout veu & rapporteé, communiqué à iceluy
Procureur Ceneral eſtre ordonné ce qu’il appartiendra, dont ſera donné
aduis aux autres Parlenmen;, Et ſera le preſent Arreſt leu, publié & affiché
fur leſdites Frontieres, & enuoyé en tous les Billiages & Seneſchauſſées
du reſſort, & par tout ailleurs que beſoin ſera; à ce que nul n’en pretende
cauſe d’gnorance Fait en Parlement le vingtiéme Decembre mil ſix cens
cinquate-vn.
Sgne,
DV TILLET.