on porte vn veau dans vne bonne ville, il ſemble que c’eſt vn Phœ¬
nix, les petits enfans n’y cognoiſſent pas la bouillie, parce qu’il n’y
a point de laict: ils n’y ſont nourris que de pain cuit auec vn peu
de miel.
Comme il y a peu de terre & beaucoup de peuple, la plus part
ſont obligez d’aller chercher leur vie aux Voyages d’outre mer, auſ¬
quels ils profitoient quelque choſe, quand le commerce eſtoit libre
mais depuis qu’il eſt perdu par les guerres, vne partie a eſté forcée
d’abandonner le pays, & ſe retirer hors du Royaume.
Voila l’eſtat d’vne Prouince qu’on a chargée d’impoſts & de toute
ſorte de mauuaiſe denré́e, aà̀ laquelle on a donnée vne Compagnie
d’vn Parlement Semeſtre, compose d’autant d’Officiers comme le
vieux Corps, & c’eſt à ce qu’on dit, pour le ſoulagement du peu¬
ple.
Le Mareſchal de Vitry ayant dit ces veritez, fut l’ennemy du
Roy, parce qu’il ne ſeruoit pas bien le Miniſtre dans ſon déreglement,
il eſt mandé & mis dans la Baſtille.
Monſieur de Sainct Chaumont prend ſa place: d’autant quetous.
les hommes raiſonnables ſont ennemis du deſordre, il eſt bien-toſt
chaſſé pour eſtre de ce party.
Le Cardinal de Richelicu iette les yeux ſur Monſieur le Comte
d’Alais, homme de naiſſance & de vertu, d’vn naturel froid & peſant,
plus propre pour le cabinet que pour la campagne.:. ce qui luy fit.
croire que n’ayant pas beaucoup de communication auec les gens de
bien & de condition, il ne cognoiſtroit pas bien aisément la foibleſſe
de la Prouince. Sa Politique reüſſit: le Comte d’Alais fit de ſon Cabi¬
net vn Sanctuaire: les gens d’Egliſe, la Nobleſſe, ny le Bourgeois ne
peuuent l’approcher: il n’agit que par des domeſtiques affamez, &
de ces gueux qui ſuiuent les Gouuerneurs dans les Prouinces pour ſe
refaire, & pour s’engraiſſer aux deſpens des miſerables: Il n’a cogneu
des gens du pays, que ceux que ces perſonnes ont introduits, qui ne
pouuoient eſtre que leurs ſemblables: & ainſi ne ſçachant que par
rapport du coſté de la Prouince, & ne voyant que par les yeux de
ceux qui n’auoient d’objet que la deſolation du pays pour eſtablir
leur fortune, ſuiuant aueuglement les mouuemens du Miniſtre, il a
 tout bouleuersé, ſans conſiderer ſon honneur, ſa conſcience, & le
ſeruice du Roy.
La mort prit au colet le Cardinal, elle auoit ſoulagé la Françe d’vn
fardeau inſuportable, ſi le Roy euſt eſté en eſtat de ſuiure le conſeil
des