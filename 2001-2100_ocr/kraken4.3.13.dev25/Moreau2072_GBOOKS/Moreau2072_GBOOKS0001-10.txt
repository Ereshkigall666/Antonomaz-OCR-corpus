Cette Lettre qui n’eſt remplie que’d’eſperance,
a eſté́ ſuiuie d’vne nouuelle qui peut nous perſua¬
der que Dieu commence d’exaucer nos prieres,
& de vouloir adoucir nos maux, puis qu’il a ap¬
pellé à ſoy le Manzini nepueu du Mazarin, &
Fauori du Roy.
Encore qu’il ſoit deffendu à tout bon Chreſ¬
 tien de ſe reſiouir de la mort de qui que ce ſoirt,
neantmoins comme Dieu ne fait rien que pour
ſa gloire, & pour noſtre plus grand bien, ſi nous
demeurons indifferens dedans la perte de nos en¬
nemis, nous pouuons rendre grace au tout puiſ¬
ſant lors qu’il nous en deliure, & que nous ne
contribuons rien à cela que noſtre conformité́ à
ſes ſainſtes & adorables volontés.
 Puis que ce jeune Fauory aagé de dixhuict
ans eſtoit la cauſa que ſon Oncle ne pouuoit ſe
deſtacher de la Cour, & que le Roy ne vouloit
pas ſortir de Sainct Denis pendant ſa maladie,
nous deuons eſperer maintenant que ce proſ¬
cript eſtranger ira gardér ſon ban, & que ſa Ma¬
ieſté retirera ſes Trouppes des enuirons de fa
Capitale, & d’vne place qui ne demande & qui
ne reſpire que l’honneur de ſa preſence. Sileſt vray
ce que les gens de bien publient auec des larmes
de ſang, & des loufpirs qui leur percent le cœur,
que ce petit ltalien aage de cinq ans plus que
B