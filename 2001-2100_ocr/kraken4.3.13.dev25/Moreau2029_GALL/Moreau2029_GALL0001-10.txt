ne peut imputet cette mauuaiſe conduite, qu’aux
ordres ſecrets du Cardinal Mazarin, & aux Con¬
ſeils de ſes creatures.
Ie vous declare, Meſſieurs, que ie ne pretens
point impoſer aucune neceſſité à laReine pour le
choix de ſes domeſtiques, ie ſçay trop le reſpect
que ie dois à leurs Majeſtés, & ſuis trop attaché
au deuoir de ma naiſſance, pour entreprendre
quelque choſe ſur leur authorité; Mais outre que
la promorion du ſieur le Tellier à la charge de
Secretaire d’Eſtat, fut pluſtoſt vn effet de la fa¬
ueur du Cardinal Mazarin, & des habitudes
qu’il auoit euës auec luy en Piedmont, que de l’é¬
lection du feu Roy, qui eſtoit deſia malade
à l’ext́remité, & qui n’eut autre connoiſſanr
ce de ſa ſuffiſance, & de ſes merites, que par
ce Miniſtre intereſſé à mettre vn homme à
ſa deuotion dans vne place ſi conſiderable;
outre que le Sr de Lyonne, n’eſt paruenu à l’hon¬
neur qu’il a d’eſtre Secretaire des Commande¬
mens de la Reyne, que parce qu’il auoit exercé
vne ſemblable charge ſous le C. Manzarin, & que
le ſieur Seruient n’a rien adiouſté à la conduite
qui le fit iuger par le feu Roy, indigne de la place
dont il l’auoit honoré, que l’empeſchement qu’il
a apporté à̀ la concluſion de la paix, & vne proſti¬
tution honteuſe à toutes les volontez du meſme
Cardinal, qui luy auoit procuré cét employ.