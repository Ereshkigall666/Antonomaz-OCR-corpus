
û
nous ne fuſſions iamais venu en France pluſtoſt que
 nous ſoyons expoſez a la mercy d’vn Peuple ani¬
mé, il auroit bien mieux valu nous eſtre conten¬
tées de peu, que de vouloir eſtre montez ſur la
Cime des grandeurs de ce monde, pour nous en
voir precipitée par vne ſi profonde cheute de la¬
qu’elle nous ne pourrions iamais nous releuer, car
i faut qu’il arriue vn ſieſtrange changement nous
ſerons la fable & la riſées de tout le monde: Enfin
Cher Oncle taſchez de vous maintenir, menagez
les faueurs qui vous reſtes ou vous eſtes perdu, car
d’où deſpend noſtre honneur & noſtre vie, nous
deuons prendre vn grand ſoing, nous n’entrepre¬
nons pas par noſtre facon de parler de vous don¬
ner la Loy, mais bien nous l’attandons de vous;
mais c’eſt l’amour & la crainte qui nous faict diſ¬
courir en ces termes, mais ſi vous voyez noſtre
ruine, ſi vous trouuez noſtre conſeil bon nous
vous pririons que vous & nous, nous allions en
habits deguiſez confiner nos iours aux plus affreux
deſſerts de l’Arabie aymant mieux cette maniere
de viure que d’eſtre en France mal aſſeurez, & en
danger de faire vne mauuaiſe fin, en attendant
l’honneur de vos nouuelles nous demeurons,
De voſtre Eminance.
 Les tres-humbles Seruantes
& Niepces. ND.M.