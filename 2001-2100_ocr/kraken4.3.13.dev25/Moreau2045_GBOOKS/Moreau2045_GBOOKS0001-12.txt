
7
offencer: car la verité ne doit offencer perſonn.
Que ſi vous vous en offenſez, plaignez-vous de
vous-meſme, & ne vous en prenez point au bra¬
ue Polichinelle, qui parle auec tant de ſinceriteé,
des choſes paſſées, preſentes, & aduenir. Il ne
faut pas non plus vous picquer, ſi ie ne vous
nomme pas, Monſeigneur, au commencement de
cette Lettre, parce que ceux-là ne ſont pas bien
venus à Paris qui vous prennent pour leur Sei¬
gneur, & ie ſerois bien faſché d’auoir perdu la
grande reputation que i’ay acquiſe dans cette
grande ville, pour vouloir vous flatter d’vn vain
tiltre d’honneur qui ne vous appartient pas: ſars
doute puis que tout le monde vous le refuſe, il
faut auoü̈er que vous auez touſiours eu bien peu
de credit chez les Pariſiens, & ie puis me vanter
ſans vaniteé, que i’ay eſteé́ touſiours mieux venu
que vous du Peuple, & plus conſideré de luy,
puiſque ie luy ay tant defois ouy dire de mespro¬
pres oreilles: allons voir Polichinelle, & perſonne
ne luy a iamais ouy dire, allons voir Mazarin; per¬
ſonne ne vous a iamais fait la Cour, que ceux qui
vous flattent & vous abuſent, & beaucoup me l’ont
faite de ceux que ie flattois & que i’abuſois agrea¬
blement, ſans qu’ils s’en ſoient pû faſcher contre
moy: c’eſt ce qui a fait qu’on m’a receu comme vn
noble Bourgeois dans Paris; & vous au contraire, on
vous en a chaſsé comme vn peteux d’Egliſe. Vous
me direz peut-eſtre, qu’on voudroit bien mainte¬