oftvray qu’eſtant vſurpateur, il ne merite que le
nomexecrable de Tyran. C’eſt contre ſon autho¬
rité que nous auons pris l’eſpée, & par conſequent
pour celle de noſtre Roy naturel, puis qu’on ne
ſçauroit ruiner l’uthorité de l’vn ſans affermer
celle de l’autre. Encore vne fois, Monſeigneur,
oſtez vous le bandeau de deuant les yeux, deffai¬
tes le charme, ne vous laiſſez plus ſeduire aux illu¬
ſions d’vne fauſſe gloire, vous qui en auez tant ac¬
quis de veritable. Il ne vous ſera pas ſi aiſé de vain¬
cre vos compatriotes que les eſtrangers, & quoy
que l’honneur accompagne ordinairement la diffi¬.
cult́, ils n’iroient pas de compagnie en cette ren¬
contre; reſeruez voſtre courage & vos cinqcam¬
pagnes d’experience pour des victoires plus faciles
& plus glorieuſes. Noſtre armée eſt plus grande
que la voſtre, & quand elle ſeroit deffaite, nous
auons vne reſſource de trois cent mille combarans
à qui il ne faut ny monſtre ny ſubſiſtance; les
eſtrangers nous offrent du ſecours que nous iu¬
geons ſuperflu, & vous aucz trop de lumiere pour
ne pas iuger que l’rchiduc Leopold ſeroit bien ai¬
ſe de voir ſon vainqueur humilié. Ne luy donnez
pas cette ſatisfaction, Monſeigneur, & quoy que
la crainte de la mort ne ſoit pas capable de vous
faire changer le moindre de vos deſſeins, conſer¬
uez pourtant vne vie ſi precieuſe que la voſtre, &
pour qui nous apprehenderons touſiours quand
7