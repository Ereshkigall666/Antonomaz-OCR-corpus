a
de la parole qu’elle a donneée de ne point faire reuenir leCar¬
dinal Mazarin, & tres-humblement ſuppliée d’en enuoyer
vne Declaration au Par lement, pour eſtre inſerée & miſe dans
 les Regiſtres; comme auſſi de donner à monſieur le Prince
toutes les ſeuretez neceſſaires pour ſon retour; & qu’il ſera
informeé contre ceux qui ont eſté voir le Cardinal Mazarin,
ou qui ont eu quelque cõmerce auec luy depuis les defenſes.
Ceéc arreſté fut ſuiuant l’aduis ouuert par monſieur le Duc
d’Orleans, ayant eu ro9. voix pour iceluy, & enuiron 6o. de
l’autre.
Or l’Arreſt n’ayant eſteé ſigné le lendemain, ainſi que l’on
eſperoit; meſſieurs les Gens du Roy ne purent aller que le
Lundy vers monſieur le Chancelier demander la commodité
de la Reyne pour entendre les Remonſtrances du Parle¬
ment; le iour fut donné au Mardy cinq heures du ſoir, au¬
quel aeſſieurs ne manquerent de ſe trouuer au Palais Royal,
comme il ſe verra cy-apres.
 Cependant il ſe faiſoit force allées & venuës de Paris à
S. Maur, pour taſcher touſiours d’accommoder. Le Diman¬
che i6. monſieur le Duc d’Orleans alla au bourg la Reyne, oà
il fut long-temps en conference auec monſieur le Prince.
Le Mardy 8. Iuillet r6̃5r.
E iour ſur les cinqheures du ſoir, meſfieurs les Preſidens
du Parlement, deux Conſeillers de chaque Chambre, &
meſſieurs les Gens du Roy, ſeroient allez au Palais Royal,
pour faire les Remonſtrances arreſtées le Vendredy prece¬
dent; & monſieur le premier Preſident portant la parole, au¬
roit fait vne harangue fort belle & tres-iudicieuſe, ayant re¬
preſenté à leurs mMajeſtés, que Dieu eſt au deſſus des Roys,
comme les Roys ſont au deſſus des hommes; & que comme
Dieu vſe de douceur & de clemence, ainſi les Roys ſont obli¬
gez d’employer leur authorité à l’aduantage de leurs ſujets, &
pour le maintien & ſoulagement des peuples: Que neant¬
moins par vn malheur eſtrange depuis quelques annees, dans
le tenps qu’il ſembloit que le joug deuoit eſtre moinepeſant,