169
Le Vendredy 1z. Ianuier 1652.
E iour monſieur le Due d’Orleans s’eſtant rendu de
-bonne heure au Palais, accompagné comme deſſus les
Chambres aſſemblées, auant que de continuer la delibera¬
tion commenće le iour precedent, auroit eſté leuë que
monſieur de Geniers eſcriuoit au Parlement, pour la di¬
uertir de ce qui luy eſtoit arriué. Cette Lettre preſen¬
tée par monſieur le Camus de Pontcarré, Conſeiller
en la Cour, à qui el le auoit eſté addreſſée: Mondit fieur de
Geniers rendoit compte à la Compagnie de ce que mon¬
ſieur Bitault & luy auoient fait à̀ Pont ſur-Yonne, d’où
eſtant party le neufieſme du courant pour s’en aller à Sens,
ils auoient eſté attaquez ſur le chemin par huict ou dix ca¬
ualiers, qui d’abord auoient tiré́ ſur luy, & tú le cheual ſur
lequel il eſtoit monté; mais que ſon valet de chambre ayant
tueé celuy qui auoit tiré́le coup, il auoit ptis le cheual de ce
caualier, & s’eſtoit ſauué. Que monſieur Bitault ayant eſté
enueloppé & pris, auoit eſté mené à Pons au Mareſehal
d’Hoquincour, qui le traictoit ciuilement: Que le Cardi¬¬
nal eſtoit paſſe auec trois à quatre mille cheuaux, & deux à̀
trois mille hommes de pied, qu’il faiſoit eſtat d’aller paſſer
la Loire à Gien, où̀ à la Charité, ſelon le bruit qui couroit
par delà.
Sur cette Lettre monſieur le Duc d’Orleans dit, Qu’il ſe
reſioüiſſoit que le mal ne fuſt pas tel qu’on l’auoit fait le
iour precedent, & qu’il receuoit beaucoup de ſatisfaction
que ceux qui auoient voulu imprimer dans les oſprits que
cette nouuelle eſtoit ſuppoſee & faite à plaiſir fuſſent dé¬
trompez, & qu’il vouloit bien leur faire croire qu’il n’auoit
pas l’eſprit aſſez bas pour des artifices de cette nature. Puis
l dit; Qu’il auoit enuoyé au Mareſchal d’Hoquincour vn
Trompette, luy demander nmonſieur Bitault.
 Apres quoy la deliberation continuée & acheuée, ſeroit
interuenu l’Arreſt cy-apres inſeré; en laquelle deliberation
pluſieurs de Meſſieurs impugnerent fort l’aduis, qui alloit à̀