262
Apres quoy monſieur le Prince de Condé prenant la pa¬
role, a dit, Qu’il a crû eſtre obligé de venir on la Compagnie,
pourt la remercier de ce qu’elle atrouué bon de ſarſeoit l’exe¬
cution de la Declaration enuoyee en la Cour, ſous le nom
du Roy, contre ſa perſonne, & ceux qui l’ont ſuiuy en ſa re¬
traite, apres auoir reconnû qu’il y auoit eſteé force, pour ſe
garantir des violences & de l’oppreſſion du Cardinal Maza¬
rin; & que la creance qu’il auoit touſiours euë de ſon rerour,
n’eſtoit pas vn pretexte recherché pour troubler le repos de
l’Eſtat. Qu’il prie la Compagnie de s’aſſeurer qu’il n’a iamais
eu, & n’aura d’autres intentions que d’employer ſa vie pour
le ſeruice du Roy, & le bien de l’Eſtat, & de ſuiure entiere¬
ment les ordres de S.A R.& les ſeatimens de la Comapagnie,
auſquels il ſe ſouſmettra touſiours auec beaucoup de ioye
& de ſatisfaction; declarant qu’il n’a rien fait que pour la
ſeureté de ſa perſonne, & qu’il eſt preſt de poſer les armes à
l’inſtant que le Cardinal Mazarin ſera hors de France, & que
es Arreſts donnez contre luy auront eſté executez; & prie
la Compagnie qu’il ſoit fait regiſtre de la preſente Declara¬
tion.
Sitoſt que monſieur le Prince eut ceſſé de par’er, Mon¬
ſieur le Preſident de Bailleul luy dit, Que la Compagnie re¬
ceuoit touſiours à honneur de le voir en ſa place, mais qu’el¬
le ne pouuoit diſſimuler le déplaiſir qu’elle auoit de l’y voir
apres ce qui s’eſtoit paſſe depuis huict iours, voulant parler
ſans s’expliquer dauantage, de ce que le ſixieſme du cou¬
rant, Monſieur le Prince auoit enleué quatre quartiers de
l’auant-garde de l’armeée du Roy, commandée par le Mareſ¬
chal d’Hoquincour, fait force priſonniers, & pris tout le ba¬
gage des Generaux & Principaux Officiers de cette armé́e;
Et que monſieur le Prince venoit au Parlement les. mains
encor toutes ſanglantes du ſang de ceux qui auoient eſté
tuez en cette attaque; Le diſcours de monſieur le Peſident
de Billeul n’ayant eſté approuueé de pas vn de la Compa¬
gnie, au contraire, pluſieurs s’eſtant eſcriez qu’ils le deſ-ad¬
uoüoient.