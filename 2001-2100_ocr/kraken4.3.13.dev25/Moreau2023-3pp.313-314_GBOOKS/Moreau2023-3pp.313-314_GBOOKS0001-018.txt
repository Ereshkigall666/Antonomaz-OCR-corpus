 Surquoy monſieur le Duc d’Orleans auroit pris la parole,
&dit, qu’en conſequence de cét Arreſt, tous les Officiers des
Trouppes auoient depute à la Cour, & vers ſon Alteſſe Roya¬
le; & remonſtré entr’autres choſes, qu’il n’eſtoit pas juſte de
rendre iceux Officiers reſponſables en leur nom & leur po¬
ſterité́, des-dommages & des torts faits par les ſoldats, quand
iceux Officiers ſeroient abſents pour cauſe & auec excuſe le¬
gitime, que cela eſtoit contre les Ordonnances, ce qui n’a¬
uoit deû eſtre fait. Monfieur le Clerc de Courcelles dit, qu’il
eſtoit conforme à l’Ordonnance, de laquelle il auoit appor¬
te l’article, lequel auroit eſté leu & arreſté, en ſuitte qu’audit
Arreſt, ſeroient adjouſtez ces mots, le tout, conformément
aux Ordonnances.
Apres cela, Meſſieurs les Gens du Roy auroient dit par la
bouche de monſieur Talon, & requis, que la Reyne fuſt tres¬
humblement ſuppliée d’aſſigner les Quartiers pour l’hyuer
prochaain ſur les frontieres, ou dans les grãdes Villes, & d’or¬
donner que les deniers des eſtappes ne ſeront point diuertis
ny deſtournez, mais qu’ils ſeront conduits aux lieux ou leſ¬
dits Quartiers ſeront aſſignez, pour la ſubſiſtance des Gens
de guerre; afin qu’iceux eſtant bien payez, on puiſſe ermpe¬
cher les deſordres qu’ils commettent, ſous pretexte de cher¬
cher à viure: Qu’à cét effet, Meſſieurs les Conſeillers depu¬
tez, pour ſe tranſporter dans les Prouinces, euſſent à y taenir
la main, & empeſcher le diuertiſſement deſdits fends de
ſubſiſtance.
 Surquoy monſieur de Bouquemarre, Preſident aux Reque¬
ſtes da Palais, auroit fait plainte, que pas vn desMeſſieurs des
Requeſtes n’eſtoit ſur la liſte deſdits Commiſſaires, quoy
qu’ils ſoient duCorps du Parlement, & qu’ils ayent touſiours
eu part à̀ toutes les affaires qui ſe ſont preſentées: Que pour
cela, ils auoient nommeé entr’eux des Commiſſaires, pour al¬
ler auec les autres dans les Prouinces aux lieux qui leur ſe¬
roient aſſignez.
A cela M le premier Preſident auroit reſpondu, que cette
deaande eſtoit extraordinaire & ſans exemple; ce qui émeut
parmyMeſſieurs des Requeſtes vn bruit qui dura plus de de¬
mie-heur, criant tous confuſement, les vns, qu’il falloit deli¬
B iij