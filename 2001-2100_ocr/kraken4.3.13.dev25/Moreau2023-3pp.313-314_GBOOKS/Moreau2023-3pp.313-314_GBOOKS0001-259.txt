54
 Le Lundy premier iour d’Auril mil ſix cens
onquante deux.
T
E premier iour d’Auril, lendemain de Paſques, mon¬
LLſieur le Due d’Orleans ayant appris par vn Courrier
qui luy fut enuoyé; Que monſieur le Prince deuoit arriuer
e ſoir à Paris, & auec luy les Ducs de la Rochefoucault & de
Richelieu, monta en cartoſſe, & allajuſques à luuiſy pour le
receuoir; mais laà il apprit que monſieur le Prince ayant eſt́
informé ſur les chemins, Que Meſſieurs de Beaufort & de
Nemours s’eſtoient querelez, iuſques à tirer l’eſpée en pre¬
ſence de Mademoiſelle, eſtoit allé à l’Armée pour y mettre
le calme, & empeſcher le deſordre que cetrte mes-intelli¬
gence pouuoit cauſer. Monſieur le Duc d’Orleans retourna
Ie ſoir à Paris; pluſieurs croyans auoir veu monſieur le Prin¬
ce dans ſon carroſſe; cela donna lieu au bruit qui couroit
qu’il eſtoit arriue.
A ce bruit du retour de monſieur le Prince, ſe fit aſſem¬
blée à l’Hoſtel de Ville, du Mareſchal de l’Hoſpital Gouuer¬
neur de Paris, des Preuoſts des Marchands & Eſcheuins,
Conſeillers de Vil le, & de quelques notables Bourgeois: Le
Mareſchal de l’Hoſpital fut prié d’aller trouuor monſieur le
Duc d’Orleans; & luy dire que l’on ne deuoit point receuoir
monſieur le Prince, qu’il ne ſe fuſt juſtifié de la Declaration
verifié́e contre luy, ce qu’il fit, & monſieur le Duc d’Orleans
luy reſpondit; Que monſieur le Prince ne venoit point pour
cauſer aucun trouble; mais ſeulement pour conferer auec
Son Alreſſe Royale, & qu’il ne ſejourneroit à̀ Paris que 24.
heures, apres quoy il s’en retourneroit à l’Armée. De laquel¬
le reſponſe, ayant ledit ſieur Mareſchal fait rapport à la Vil¬
le, il y fut arreſté qu’elle ſeroit enregiſtrée.
 Lee. iour d’Auril io6. il y eut force placards affichez aux