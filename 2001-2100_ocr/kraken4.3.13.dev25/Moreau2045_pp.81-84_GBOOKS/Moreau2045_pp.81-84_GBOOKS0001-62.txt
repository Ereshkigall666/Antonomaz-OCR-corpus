1
61
tttottototelattato
 ee oMe M ê66
e                 
    3 
A POPE SANCLANTE D E
  7 
 Iles aarin, Auec la verité reconnuë ou le veritable re¬

cit de toutes les fourbes & impoſtures.
 L me ſemble d’auoir leu autrefois qu’vn certain villageois
 ayant eſté vollé fut trouuer le Dieu de la verité pour s’en¬
querir qui pouuoit eſtre celuy qur auoit commis le larcin,
mais ayant trouué qu’on luy auoit coupé la teſte il s’adreſſa
u Dieu Apollon, lequel interrogeé ſur le meſme ſuiet, reſ¬
pondit qu’il allaſt hardiment s’enquerir de quelque autre, car
il craignoit qu’il n’y arriuaſt le meſme qu’au Dieu de la veri¬
té. Ceſte parabole ne deſcrit elle pas naifuement le malheut
du temps paſſé́ auquel on ne pouuoit dire la verité ſans ſe
mettre au hazard de perdre la vie: ais depuis que ce mau¬
uais temps eſt paſſé, que graces à Dieu & au plus illuſtre &
plus celebre Senat de la terre, ceſte belle verité qu’on tenoit
dans les fers a eſté miſe en liberté́: llme ſemble qu’il doit e¬
ſtre permis à chacun de la reconnoiſtre, afin de luy dreſſer des
Aurels comme aà̀ la plus pure de toutesles Deite2.
Prenons donc la verité́ dans ſa ſource, & ſans remuer des
os & des cendres, ny toucher à des crimes que Dieu meſme a
oubliez s’ils ont eſté confeſſez de bon cœur. Commençons
pat le miniſtere du Cardinal Mazarin, ſans teſmoigner ny
paſſion ny intereſt, ny tant ſoit peu d’aigreur. Doncques à
prendre les affaires ſelon la raiſon d’Eſtat, laquelle quelque¬
fois eſt preferable aux Loix & aux Couſtumes, nous ſommes
 ohligez de confeſſer que nous auions beſoin d’ne perſonne
neutre pour tenir les deux luts de la balance ſuſpendus ſans
pancher plus d’vn coſté que d’autre attendu le danger qu’il y
auoit que dans ce changement tant de malheureux innocens,
tant de coupables ſans crimes, & tant de capt ifs d’Eſtat eſtant
rendus à la France, s’ils pouuoient auoir le deſſus ne ſe reſſen¬
tiſſent des outrages qu’ils preſumoient leur auoir oſté faites,