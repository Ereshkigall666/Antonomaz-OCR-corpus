1
7
Qui par l’inuention d’vn traiſtre,
Ont faict mourir leur pauure maiſtre,
Sans ecraindre vn ſupplice eternel
L’on traicte comme vn criminel
O deteſtable perfidie
Cette ſanglante tragedie
Merite vne punition
Semblable à celle d’Ixion,
Ce n’eſt pas d’auiourd’huy perfide
Que par vos cruautez auides,
Vous auez faict mourir vos Rois
Et les auez mis aux abois,
On ſçait bien que dans vos Prouinces
Déja quarante vn de vos grads Princes
Sont morts par vos mains & vos maux
Ou par le glaiue des bourreaux,
Il faut qu’vn Tigre vous debiffe
Ou bien que portiez de Siſiphe
La peine auecque le malheur
Vne legitime douleur,
Me porte à tenir ce langage
Et me faict dire dauantage,
Qu’il faudroit que pluſieurs demons
Vous dechiraſſent les poulmons,
Voſtre crime augmente mon ire
A meſure que ie ſouſpire,
Et mes ſanglots qui troublent l’air
M’empeſchent de plus vous parler,