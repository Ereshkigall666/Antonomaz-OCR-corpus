6
PREVENEZz ie vous prie, MADAME, parſa clemence
la voix eſtonnante du ſang de tant de ſujets, que nous voyons
preſts à ſortir de leurs veines, au premier coup que leur don¬
nera vne guerre domeſtique: Empeſchez promptement que
ce ſang ne ſoit inhumainement reſpan lu, de crainte qu’auſſi¬
toſt qu’il ſera verſé ſur la terre, il nes’eſleue vers le Ciel contre
vous, comme autresfois le ſang des Prophetes & des Martvrs,
attira les foudres & a colere de Dieu fur vne Princeſſe qui l’a¬
uoit eſpuiſeé; & comme ce ſang conſerué́ dans les veines de vos
ſujets par vn effet ſignalé de voſtre bonté, ne peut parler à
Dieu qu’en voſtre faueur, & ne luy demandera que des graces
& des proſperitez pour voſtre Majeſté. Elle ſe doit aſſeurer
qu’au meſme temps qu’il ſortira de ſes vaiſſeaux par le conſen¬
tement que vous auez donné à vne ſi violente entreprife, il
n’aura plus qu’vne voix de fureur & des cris de vengeance, de¬
mandant incefſamment Iuſtice contre vne’ puiſſance Souue¬
raine, laquelle ayant eſté́ priée par tant de ſouſmiſsions, par?
tant de vœux & de larmes, d’arreſter ce torrent, ne l’aura pas
voulu, ayant preferé la conferuation d’vn Particulier à la ruine
de tousſes ſuiets, & à la deſolation entiere de l’Eſtat; & ayant
refuſé d’acquieſcer & meſme de preſter l’oreille aux coſeils
moderez des perſonnes les mieux ſenſé́es du Royaume, pour
ſuiure les fougues d’vn Eſprit, qui ſouffre l’inquietude & les ar¬
deurs du feu, ſans en poſfeder la lumiere ny l’eſclat, qui luy ſe¬
roient neceſſaires pour la conduitte de ſes deſſeins; & pour ſe
deffendre du precipice qu’il a preparé ade plus innocens & de
moins paſsionez que luy.
Souuenez- vous, MADAME, de ce Prince qui
mit le Royaume d’Iſraël en proye, & qui des douz Tri¬
buts à peine s’en peût conſeruer vne ſeule, pour auoir re¬
ietté auec meſpris les ſages, & les moderez conſeils desplus
