15
e fut l’honnmeur qui l’obligea
A venir tanter ton adreſſe,
Et ce fut ton bras qui porta
Le coup qu’il receut dans la preſſe.
L’on te ereut trois heures perdu
Meſlé parmy ces grands courages,
Mais enfin ce party rendu
Fiſt preuue de tes auantages.
Reuenant dont ſans te flatter
De reduire leurs corps en poudre
Tu reſſemblois vn Iupiter
Qui reduit tout auec ſon foudre.
Que de priſonniers en font foy
Laiſſant leurs Canons & Trompettes
En tel deſordre deuant toy
Qu’elles ſembloient eſtre muettes.
Iamais vn ſi puifſant Vainqueur
Faiſant trembler la terre & l’onde
N’acquiſt tant de biens ny d’honneur
Du moins auec ſi peu de oonde.
L’Europe ne ſçauroit ceſſer
A cette nouuelle admirable
De te loüer & l’adreſſer
A toute la terre habitable.