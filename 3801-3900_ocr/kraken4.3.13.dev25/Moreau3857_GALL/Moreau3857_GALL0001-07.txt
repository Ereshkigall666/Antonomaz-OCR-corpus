Et pour ceſte priuation
Sans ceſſe mes maux renouuelles,
Depuis ſa ſeparation
I’ay des peines continuelles.
Lors que le Roy chez moy eſtoit
On me rendoit bien des viſites,
Tout le monde me reſpectoit
LorS que le Roy chez moy eſtoit,
n grand honneur on me portoit,
Mais pour à preſent on me quitte,
Lors que le Roy chez moy eſtoit
On me rendoit bien des viſites.
Car du depuis qu’il eſt dehors
Mon reſſentiment ne ſe calme,
On m’oublie comme les morts,
Car du depuis qu’il eſt dehors
Ie me vois ſemblable à vn corps
Lequel eſt priué de ſon ame,
Car du depuis qu’il eſt dehors
Mon reſſentiment ne ſe calme.
Reuenez donc mon cher Louis,
Reuenez dans voſtre demeure,
Car vous voyant tous mes ennuis,
Reuenez donc mon cher Louis,
Bien-toſt ſeront eſuanoüis,
Sera pour moy vne bonne heure,
Re¬