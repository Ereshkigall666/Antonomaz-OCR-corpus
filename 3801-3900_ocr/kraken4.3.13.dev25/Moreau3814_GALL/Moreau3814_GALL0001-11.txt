 dans vne ſi ſaincte rejoüiſſance!Conſeil noir & cruel.
mais d’ailleurs plein d’aueuglement, qui excita auſſi¬
toſt les imprecations publiques contre le Catdinal
Mazarin, l’ire de Dieu ſur luy, mais ſa bonté ſur nous,
pour les deliurer par vn jugement ſecret de ſa Proui¬
dence, quoy que par vn moyen contraire à̀ noſtre
intention.
 Mais ce premier effort, bien que ſans ſuccez &
condamné par des marques ſi viſibles de la protection
du Ciel oen noſtre faueur, ne changea ni ſon deſſein ni
ſa haine. Celle-cy ſe ralluma pluſtot dans ſon cœur,
& y demeura plus actiue qu’auparauaut;& ſon deſſein
fut ſeulement couuert de diſſimulation, afin de pren¬
dre mieux ſon temps & ſes meſures, pour le faire
reüſſir. A cét effet il nous entretint par des confe¬
rences, qui ahoutirent à vne Declaration contenant
la reforme des deſordres publics, qui pourtant fut
auſſi-toſt enfreinte que publiée; mais cette conduite
n’all oit qu’a nous esbloüir par vne apparence de bon¬
ne intention, pour faire paſſer en ſuite vne autre De¬
claration addreſſée à̀ la Chambre des Comptes, qui
reſtabliſſoit l’vſage des preſts & des auances, & le cre¬
dit des gens d’affaires; afin de tirer d’eux vne grande
ſomme d’argent pour ſa derniere main auant que
partir, & executer plus puiſſamment ſa reſolution.
Cette reſolution n’eſtoit autre que de nous faire
perir par vn coup de foudre, & nous enuelopper auec
Paris dans vne commune ruine, abbatre du contre¬
coup tous les Parlemens & toutes les autres Villes
dont Paris eſt comme le Chef; ce faiſant eſtre en eſtat
de ſe rendre Maiſtre d’vn Royaume deſolé, ou de le
partager auec ceux qui luy ſont neceſſaires pour exe¬
cuter ſes entrepriſes, ou en faire tomber la meilleure
partie entre les mains des Eſtrangers, pour y pren¬
dre ſa retraite & y trouuer ſon eſtabliſſeinent. Il y a