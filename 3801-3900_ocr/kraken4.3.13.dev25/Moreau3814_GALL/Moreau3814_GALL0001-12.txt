10
grande apparence qu’il eſt deſ-ja d’accord auec eux;
puis qu’il retire les garniſons de nos frontieres au
imeſme temps qu’ils ſont puiſſamment armez, & qu’il
met le trouble dans le Royaume qui eſt tout ce que
les Eſpagnols ont touſiours deſiré. Pour peu qu’on
ait de ſens ne voit-on pas ſa trahiſon à deſcouuert par
ſa derniere action, ſes circonſtances & ſes ſuittes.
V.M. enleuée par ſurpriſe, voſtre Perſonne en ſon
pouuoir, vous ayant oſté les Capitaines de vos gar¬
des, gens de condition & de probité, la Lettre enuo¬l
yée à̀ l’Hoſtel de Ville, qui declare que le Parlement
a conjuré contre ſon Prince; vne ſeconde Lettre qui
luy commande de nous traitter comme criminels de
Leze-Majeſté, ce qui n’alloit pas à moins que de nous
faire deſchirer par le Peuple, & cauſer vn maſſacre ge¬
neral dans Paris, la Ville eſtant au meſme temps blo¬
quée, les paſſages ſaiſis, & les defences faites à tous
les lieux circonuoiſins d’y porter des viures. Peut-en
regarder tout ce procedé qu’on ne voye quand &
quand que la conjuration eſt telle, que nous la repre¬
ſentons à voſtre Majeſté. Coniuration deteſtable, mais
Conſeil funeſte & barbare, qui ne peut auoir eſté pris
ſans que le Demon qui marche dans les tenebres y ait
preſidé, & que les Anges tutelaires de la France en
ayent eſté bannis.
SIRE, Nous appellons icy tout ce qu’il y a d’A¬
mes vrayement Francoiſes, pour ſe joindre à nos ſenti¬
mens & à̀ noſtre conduite, à l’exemple de ces perſon¬
nes Illuſtres, qui ont ſignalé deſia leur’zcle en cette
occaſion; afin de confondre promptement l’Autheur
de tous ces maux, deliurer voſtre Persõne de ſes mains,
& retirer voſtre Eſtat de ſa ruine. C’eſt là l’vnique
voye de ſalut; & ſi ſon party ſubſiſte quelque temps,
la France eſt perduë ſans reſource.
Si nous eſtions ſi mal-heureux que de ſuccomber, le