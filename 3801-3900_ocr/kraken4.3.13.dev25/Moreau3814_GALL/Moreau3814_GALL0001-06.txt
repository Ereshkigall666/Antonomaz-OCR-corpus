les Peuples épuiſez, les Finances diſſipées ou deſtour¬
nées, tout ce qu’il y a de conſiderable dans le Royau¬
me, ou corrumpu, ou opprime, pour aſſujettir tous
les François ſous la puiſſance d’vn ſeul Eſtranger. Et
finalement l’Eſtat au poinct où il eſt, à la veille de ſa
ruine, ſi Dieu n’y met puiſſamment la main.
Qui ne void que le Cardinal Mazarin a toûjours
voulu continuer la Guerre, & éloigner la Paix, afin
de ſe rendre plus neceſſaire & auoir plus de pretextes
de leuer de grandes ſommes de deniers pour s’enri¬
chir? Qui n’a deſcouuert qu’en pluſieurs occaſions il
a empeſché nos ſuccez, pour faire balancer les affa¬
res ? Teſmoin nos armées perduës faute de ſubſiſtan¬
ce deuant Lerida, les foibles ſecours de Naples en¬
uoyez aà̀ contretemps, le ſiege de Cremone, la perte de
Courtray & autres actions de cette qualité.
Et quant à la negociation de la Paix, Qui eſt ſi
groſſier qui ne iuge, qu’il n’a iamais voulu donner
part au ſecret de l’affaire qu’à ſon Confident, quoy
que le Duc de Longueuille & les autres Deputez de
probité reconnuë, ne peuſſent eſtre ſuſpects, & qu’il
a mieux aymé perdre nos Alliez, que de faire la Paix
coniointement auec eux; ce qui ſeroit vne faute cri¬
minelle, quand il n’y auroit point d’infidelité: & ſi les
declarations vniformes des Nonces font quelque foy;
ſi la propre confeſſion dudit Cardinal peut ſeruir à le
conuaincre, apres auoir dit tant de fois, qu’il
tenoit la paix entre ſes mains, outre la voix pu¬
blique qui le declare par tour, & la choſe qui par¬
parle d’elle-meſme; Il n’eſt que trop euident qu’il a
trahy nos vrais intereſts en cette affaire ſi importan¬
te: Et cette ſeule preuarication en vn ſujet de cette
quité, ne merireroit-elle pas vn ſupplice, qui ega¬
laſt en quelque ſorte les miſeres & les deſolations
qu’elle a cauſés. Mais on peut ecore raiſonnable¬