mal-heurs. Mais comme c’eſt le detaut ordinaire des
Bons ( quelque illuminez qu’ils ſoient) de n’auoir pas
aſſez de défiãce des Meſchãs, pource que leur interieur
eſt touſiours couuert de bonne apparence, que plus
leur poiſon eſt dangereux, plus ils le rendent agrea¬
ble au gouſt, & que d’ailleurs les Princes entre tous
les hommes ſont les plus expoſez à leurs ſurpriſes,
ayans plus de bien entre les mains; il eſt arriué que le
Cardinal Mazarin, eſleué par le Cardinal de Riche¬
lieu, nourry dans ſes maximes ambitieuſes, & formé
dans ſes artifices, ſuccedant à̀ ſon miniſtere, a ſuccedé
pareillement à ſes deſſeins. Il n’a pas plûtoſt eu l’hon¬
neur de voſtre choix au maniment des affaires,
qu’il n’en ayt abuſé, & qu’oubliant ſon deuoir & les
obligations qu’il auoit à ſa Bien-factrice, ſuiuant l’e¬
xemple de celuy qui l’auoit inſtruit, il n’ayt dreſſé
toute ſa conduite à vſurper la ſupréme authorité, dont
vous eſtes la tutrice. De maniere que dés lors iuſques
à̀ preſent nous l’auons veu Maiſtre de la perſonne du
Roy ſous le nouueau titre d’Intendant de ſon educa¬
tion, & diſpoſer ſans reſerue des Charges, des Dig¬
nitez, des Places, des Gouuernemens, des Armes &
 des Finances, conferer toutes les graces, ſans vous
 donner part a la gratitude; ordonner les peines, vous
 en laiſſant toute l’enuie, & qu’en effet tous les Sub¬
 jects du Roy & leurs fortunes particulieres, auſſi
bien que la fortune publique, ſont en ſa ſeule depen¬
dance.
De là il eſt arriué, MADAME, que comme les
intereſts de ceux qui entreprennẽt ſur l’authorité ſou¬
ueraine, ſont toûjours contraires à l’intereſt du Sou¬
uerain, nous auons veu ſous ſon miniſtere vn vſage
de Politique eſtrange & toute oppoſée à̀ nos mœurs;
les vrais intereſts de l’Eſtat abandonnez ou trahis, la
continuation de la Guerre, l’éloignement de la Paix,
A ij
-