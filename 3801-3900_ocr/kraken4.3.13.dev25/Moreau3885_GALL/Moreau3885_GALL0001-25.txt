 
so
C’eſt pourquoy tu hais le debat
Qu’on excite dedans l’Eſchole,
Qui n’a pour armes de combat
Que la raiſon & la parolle:
Quoy que ces guerres de ſçauant
Vuide d’effet, pleines de vent
Ne faſſent orphelin ny vefue,
Ton eſprit pourtant moderé
Ayme mieux la paix & la treſue
Qu’vn triomphe mal aſſeuré.
og3¬
Tant de Schiſmes ſpirituels
Nés d’vne profonde ignorance,
Qui par leurs bruits continuels
Font tant ſouffrir l’Egliſe en France:
Ne t’ont pas encor diuerty
Du veritable & ſainct party,
Qu’on trouue dans la ſeule Egliſe:
Ny ne te pourront eſbranler
Depuis que tu t’és pluſtoſt miſe
A bien viure qu’à bienparler.
