6
Faiſons Carnaual en Eſté
Renuerſons l’ordre de l’année
En reuoyant ſa Maieſté
Faiſons Carnaual en Eſteé,
Et puis que cette liberté
L’Hyuer ne nous fut pas donnée
Faiſons Carnaual en Eſté
Renuerſons l’ordre de l’année.
Qu’on allume par tout des feux
Ou de nature ou d’artifice
Que l’on faſſe par tout des ieux
Qu’on allume par tout des feux
Que les champions amoureux
Soient en eſtat d’entrer en lice,
Qu’on allume par tout des feux
Ou de nature ou d’artifice.
Sus, qu’on aille arrouſer le Cours
Qu’on faſſe boire la pouſſiere
pour y promener les Amours,
Sus, qu’on aille arrouſer le Cours.
L’on y fera tantoſt des tours
Tant que durera la lumiere,
Sus, qu’on aille arrouſer le Cours
Q’on faſſe boire la pouſſiere.
Ie croy que nous aurons la paix
Dedans & dehors le Royaume;
I’en iure par mes Triolets,
Ie croy que nous aurons la paix:
Ne parlons plus de nos beaux faits,
Beuuons plutor dans le heaume,
Ie croy que nous aurons la paix
Dedans & dehors le Royaume.
 N.
