te la France, pour commettre à la Reyne voſtre Mere le gou¬
uernement de voſtre Perſonne & de voſtre Eſtat Il ne douta
point, qu’elle n’euſt touſiours pour vous & pour vos Sujets
des entrailles de Mere, & en toute ſa conduite vn eſprirt
Royal ſuiuant ſon extraction.
Il eſtima ſur tout, que pour maintenir la liberteé legitime,
qui fait regner les Roys dans le cœur des Peuples, elle ne per¬
mettroit iamais qu’aucun particuliers’eſtendiſt entrop gran¬
de puiſſance au preiudice de la Souueraine; pource qu’elle
ſçauoit par les lumieres que Dieu donne aux Ames qu’il de¬
ſtine pour regir ſes Eſtats, combien ſes eſtabliſſemens ſont
contraires aux vrayes regles de bonne police, en toute ſorte
de gouuernements, & ſpecialement aux Monarchiques, qui
ont pour loy fondamentale, qu’il n’y ait qu’vn Maiſtre en ti¬
tre & en fonction; de ſorte qu’il eſt touſiours honteux au
Prince & dommageable à ſes Sujets, qu’vn particulier prenne
trop de part ou à ſon affection ou à ſon authorité, celle-laà de¬
uant eſtre communiqué́e à tous, & celle- cy n’appartenant
qu’à luy ſeul.
D’ailleurs voſtre Parlement auoit ſujet de croire, que la
propre experience de la Reyne voſtre Mere luy ſeroit vne gar¬
de fidelle, pour la guarentir de cét accident; ayant veu pen¬
dant le temps de ſon mariage en deux notables exemples du
Mareſchal d’Ancre & du Cardinal de Richelieu, combien
l’eleuation d’vn ſujet en trop grande faueur & authorité
auoit eſté difforme, iuſques à quel point elle auoit eſté redou¬
table au Roy & intolerable à ſes Peuples.
Elle auoit veu ſous le gouuernement de ces puiſſances les
plus ſaintes Loix violées, les Compagnies les plus celebres
auilies, les perſonnes de toutes condirions opprimé́̈es, ſans re¬
ſpecter les Royales, non pas meſme la ſienne & celle de la feuë
Reyne voſtre Ayeulle. Brefil n’y a rien eu de ſi ſacré qu’elle
n’ait veu profaner par leur inſolence & leur ambition, ni rien
de ſi cher à l’Eſtat qu’elle n’ait veu conſacrer à leurs intereſts.
Toutes