11
Ville, qui deelare que le Parlement a conjuré contre ſon
Prince; vne ſeconde Lettre qui luy commande de nous
traitter comme criminels de Leze-Majeſté́, ce qui n’alloit
pas à moins que de nous faire deſchirer par le Peuple, &
cauſer vn maſſacre general dans Paris, la Ville eſtant au
meſme temps bloquée, les paſſages ſaiſis, & les deffences
faites à ous les. lieux circonuoſins d’y porter des viures.
Peut-on regarder tout ce procedeé qu’on ne voye quand &
quand que la conjuration eſt telle, que nous la repreſen¬
tons à voſtre Majeſté. Conjuration deteſtable, mais Con¬
ſeil funeſte & barbare, qui ne peut auoir eſté pris ſans que
le Demon qui marche dans les tenebres y ait preſidé, & que
les Anges tutelaires de la France en ayent eſté bannis.
SIRE, nous appellons icy tout ce qu’il y a d’Ames vray¬
ment Françoiſes, pour ſe joindre à nos ſentimens & à no¬
ſtre conduite, à l’exemple de ces perſonnes Illuſtres, qui
ont ſignaſé deſia leur zele en cette occaſion; afin de con¬
fondre promptement l’Autheur de tous ces maux, deliurer
voſtre Perſonne de ſes mains, & retirer voſtre Eſtat de ſa
ruine. C’eſt là l’vnique voye de ſalut; & ſi ſon party ſubſi¬
ſte quelque temps, la France eſt perduë ſans reſource.
 Si nous eſtions ſi mal-heureux que de ſuccomber, leCardi¬
nal Mazarin demeureroit Maiſtre d’vn Eſtat affoibly, qu’il
partageroit auec ceux qui l’ont aſſiſté; ſi noſtre reſiſtance
ne fait que balancer les affaires, nous verrons naiſtre à
noſtre grand regret vne guerre ciuille, qui donnera loiſir
aux Eſtrangers d’entrer en France & de ſe joindre audit
Cardinal; les Eſpagnols eſtant bien aſſeurez que nous ne
pouuons auoir intelligence auec eux; parce qu’il eſt impoſ¬
ſible que les intereſts que nous auons à la conſeruation de
la Monarchie, à cauſe de nos charges qui en dependent,
 puiſſent compatir auec leur deſſein. D’où V. M. peut iuger
à quelle extremité le Cardinal Mazarin vous a reduit, vous
ayant jetté dans la neceſſité ou de le perdre bien-toſt pour
vous ſauuer & la Fortune publique, ou de perdre vos plus
fidelles Seruiteurs & voſtre Eſtat conjointement.
S IRE, dans le mouuement perilleux où nous voyons la