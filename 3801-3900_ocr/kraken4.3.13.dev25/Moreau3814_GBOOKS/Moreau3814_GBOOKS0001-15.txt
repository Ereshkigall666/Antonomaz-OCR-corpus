à noſtre intention.
Mais ce premier effort, bien que ſans ſuccez & condamné
par des marques ſi viſibles de la protection du Ciel en noſtre
faueur, ne changea ni ſon deſſein ni ſa haine. Celle-cy ſe ral¬
luma plutoſt dans ſon cœur, & y demeura plus actiue qu’au¬
parauant; & ſon deſſein fut ſeulement couuert de diſſimula¬
tion, afin de prendre mieux ſon temps & ſes meſures, pour
le faire reüſſir. A cét effet il nous entretint par des conferen¬
ces, qui aboutirent à vne Declaration contenant la reforme
des deſordres publics, qui pourtant fut auſſi-toſt enfreinte
que publiée; mais cette conduite n’alloit qu’à̀ nous eſbloü̈ir
par vne apparence de bonne intention, pour faire paſſer en
ſuite vne autre Declaration adreſſeée à la Chambre des Com¬
ptes, qui reſtabliſſbit l’vſage des preſts & des auances, & le
credit des gens d’affaires; afin de tirer d’eux vne grande ſom¬
me d’argent pour ſa derniere main auant que partir, & exe¬
cuter plus puiſſamment ſa reſolution.
Cette reſolution n’eſtoit autre que de nous faire perir
par vn coup de foudre, & nous enuelopper auec Paris dans
 vne commune ruine, abbatre du cgntrecoup tous les Par¬
lemens & toutes les autres Villes dont Paris eſt comme la
Chef; ce faiſant eſtre en eſtat de ſe rendre Maiſtre d’vn
Royaume deſolé, ou de le partager auec ceux qui luy ſont
neceſſaires pour executer ſes entrepriſes, ou en faire tom¬
ber la meilleure partie entre les mains des Eſtrangers, pour
y prendre ſa rettaite & y trouuer ſon eſtabliſſement. Il y a
grande apparence qu’il eſt deſ-ja d’accord auec eux; puis
qu’il retire les garniſons de nos frontieres au meſme temps
qu’ils ſont puiſſamment armez, & qu’il met le trouble dans
le Royaume qui eſt tout ce que les Eſpagnols ont touſiours
deſiré. Pour peu qu’on ait de ſens ne voit-on pas ſa trahiſon à
deſcouuert par cette derniere action, ſes circonſtances & ſes
ſuittes. V. M. enleuée par ſurpriſe, voſtre Perſonne en ſon
pouuoir, vous ayant oſté les Capitaines de vos gardes, gens
de condition & de probité, la Lettre enuoyée à l’Hoſtel de