la rance. Nous erions incorolaies, u nous ne croyons
auoir ſatisfait à tout ce que la Inuſtice & la Prudence deſi¬
roient de nous, pour euiter ou eſloigner l’accident où nous
ſommes tombez; l’vn & l’autre nous ont obligez de mettre
la main au ſoulagement de vos Peuples, qui ſuccomboiene
ſous le faix, afin d’empeſcher leur ruine ou leur reuolte.
Mais à l’eſgard du Cardinal Mazarin, qui eſtoit coupable
de leurs ſouffrances; ſi la Iuſtice demandoit la punition de
ſa tyrannie, la Prudence nous portoit à la diſſimuler, com¬
me nous auons fait.
Nous ſçauons bien que le crime d’vſurpation eſt de la
qualité des paſſions violentes, qui ſe rendent maiſtreſſes
des ames qui les reçoiuent; & que pour peu qu’il ſoit con¬
ſommé, les loix ſont trop foibles pour le chaſtier. Ceux
qui entreprennent ſur la puiſſance du Souuerain ne man¬
quent pas d’imiter ce fameux Sculpteur, qui graua ſi arti¬
ſtement ſon image dans la ſtatuë qu’il deſtinoit au public,
qu’il eſtoit impoſſible de l’en oſter, ſans mettre l’ouura¬
ge en pieces. Les Vſurpateurs de l’Authorité du Prince
S’attachent ſi fort aà ſa perſonne & ſe rendent ſi neceſſai¬
res dans ſes affaires par leur adreſſe, qu’il eſt preſque im¬
poſſible de les en ſeparer, ſans cauſer vne conuulſion tres¬
perilleuſe à l’Eſtat; & comme ces maux ſont preſque in¬
curables, quand ils ont pris racine pour peu que ce ſoit, les
Sages en attendent la gueriſon plutoſt de la ſeule Prouiden¬
ce de Dieu que de leur conduite; Ainſi nous nous ſommes
veus deliurez deux fois par ſa main propice de ces maladies
mortelles; & nous euſſions attendu vn pareil fecours ſans
agir contre le Cardinal Mazarin, non pas meſme dans cette
occaſion, ſi nous n’y euſſions eſté contraints pour noſtre ju¬
ſtification & pour voſtre ſeruice.
SIRE, auſſi toſt que voſtre Parlement eut la nouuelle
de voſtre ſortie, qui ſembloit plutoſt vn enleuement que
le depart d’vn Roy de ſa Ville Capitalle; & que nous euſimes
veu la Lettre écrite aux Preuoſt des Marchãds & Eſcheuins,
où