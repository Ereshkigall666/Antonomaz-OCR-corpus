Toutes ces conſiderations, M ADAME, nous eſtoient des
gages aſſeurez, que pendant voſtre Regence nous ne pour¬
rions tomber en de ſemblables mal heurs. Mais comme c’eſt
le defaut ordinaire des Bons (quelque illuminez qu’ils ſoient)
de n’auoir pas aſſez de défiance des Meſchans, pource que leur
interieur eſt touſiours couuert de bonne apparnce, que plus
Jeur poiſon eſt dangereux, plus ils le rendent agreable au
gouſt, & que d’ailleurs les Princes entre tos les hommes ſont
Ies plus expoſez à leurs ſurpriſes, ayans plus de bien entre les
majns; il eſt arriué que le Cadinal Mazarin, eſleué par le Car¬
dinal de Richelieu, nourry dans ſes maximes ambitieuſes, &
formé dans ſes artifices, ſuccedant à ſon miniſtere, a ſuccedé
pareillement à̀ ſes deſſeins. Il n’à pas plûtoſt eu l’honneur de
yoſtre choix au maniment des affaires, qu’il n’en ayt abuſé, &
qu’oubliant ſon deuoir & les obligations qu’il auoit à ſa Bien¬
factrice, ſuiuant l’exemple de celuy qui l’auoit inſtruit, il
u’aye dreſſe toute ſa conduite à vſurper la ſupreme authorite,
dont vous eſtes la tutrice. De maniere que dés lors iufques
à preſent nous l’auons veu Maiſtre de la perſonne du Roy ſous
le nouueau titre d’Intendant de ſon educarion, & diſpoſer
ſans reſerue des Charges, des Dignitez, des Places, des Gou¬
uernemens, des Armes & des Fnances; conferer toutes les
graces, ſans vous donner part aà̀ la gratirude; ordonner les pei¬
nes, vous enlaiſſant toute l’enuie; & qu’eneffet tous les Subjets
du Roy & leurs fortunes parciculieres, auſsi bien que la fortun
publique, ſont en ſa ſeule dependance.
 De là il eſt arriué, MAD AME, que comme les intereſts
de ceux qui entreprennent ſur l’authorité ſouueraine, ſont toû¬
Jours contraires à̀ l’intereſt du Souuerain, nous auons veu ſous.
ſon miniſtere vn vſage de Politique eſtrange & toute oppoſee
à nos mœurs; les vrais intereſts de l’Eſtat abandonnez ou tra¬
his, la continuation de la Guerre, l’éloignement de la Paix, les
Peuples épuiſez, les Finances diſsiṕes ou deſtournées, tout ce
qu’il y a de conſiderable dans le Royaume, ou corrompu, ou
opprimeé, pour aſſujettir tous les François ſous la puiſſance d’vn
ſeul Eſtranger. Et finalement l’Eſtas u poinct où il eſt, à la
veille de ſa ruine, ſi Dieu n’y met puiſſamment la main.
B