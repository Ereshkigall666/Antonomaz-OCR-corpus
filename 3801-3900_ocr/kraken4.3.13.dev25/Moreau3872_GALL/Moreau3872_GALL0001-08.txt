Ces tributs de fleurs & de frui cts
Que vous doiuent Flore & Pomone,
Ny peuuent charmer vos ennuis
Ces tributs de fleurs & de fruicts:
Ils ne furent iamais produits
Qu’entre le Prin-temps & l’Automne,
Ces tributs de fleurs & de fruits
Que vous doiuent Flore & Pomone.
Dittes, MADAME, allons nous en
Allons reuoir ma bonne Ville;
Vn mois loin d’elle m’eſt vn an,
Dittes, MADAME, allons nous en
Malgré ce perfide Artiſan,
Des maux de la guerre Ciuille
Dittes, MADAME, allon nous en
Allons reuoir ma bonne Ville.
Si la priere eſt ſans effect,
Parlez en ROY, puiſque vous l’eſtes
Vne Mere vous le permet,
Si la priere eſt ſans effect:
C’eſt le fruict que vous auez fait,
Des leçons qu’elle vous a faittes,
Si la priere eſt ſans effect,
Parlez en Roy puiſque vous l’eſtes.
Dittes MADAME ie le veux:
C’eſt ’à d’vn RoY le vray langage.
Sollicité par tant de vœux,
Dittes MADAME ie le veux.
Qu’en vn ieune Roy nos Neueux,
Vn iour admirent ce courage,
Dittes Madame ie le veux
C’eſt là d’vn Roy le vray langage.
B