 7
nos ſouffrances. Veus nous auez, Noſſeigneurs, pro¬
egez aurant qu’il vous a eſté poſſible par l’authorité
de vos Arreſts. Mais contre ceux qui mépriſent toures
les loix, & qui les deſtruiſent, il faur neceſſairement
oppoſer la force à la force. La Iuſtice ordinaire eſt le
ioüet des Tyrans, ce n’eſt point par là qu’on les ren¬
uerſe; ils deuiennent bien ſouuent plus furieux par la
legereté́ des bleſſures qu’on leur a faites. Et vous auez,
Noſſeigneurs, experimenté à vos dépens & aux no
ſtres, qu’il ne faut iamais flatter de ſemblables En¬
nemis.
 Noſtre deſſein, Noſſeigneurs, eſt innocent, il eſt
iuſte. Car ſi pour la ſeule reputation des Eſtats, ſi pour
la defenſe desAlliez, ou pour eſtendre les bornes d’vn
Empire & le rendre plus puiſſant, on ne craint point
de faire la goerre, & de porter le feu par tout, eſle eſt
bien pluſtoſt permiſe quand il s’agiſt de ſauuer ſa vie,
ſa femme & ſes enfans, de conſeruer ſes biens & ſa
fortune. L’vn eſt ſimplement de Droit Ciuil & Politri¬
que, l’autre de Droit Diuin & Naturel. Nous voyons.
le pillage iuſques ſur les Autels, les Viergesy ſont tous
les iours violé́es, ce ne ſont que ſacrileges épouuanta¬
bles. Le Cardinal Mazarin eſt l’ennemy public de
Dieu & des hommes, il fait tous ces maux auec la for¬
ce; ce n’eſt donc auſſi qu’auec la force, & à main ar.
mée qu’on le peut perdre & l’eſtouffer.
 Mais ce qui nous a, Noſſeigneurs, encore obligez
de prendre cette genereuſe reſolution, eſt que la Ville
de Paris eſtant la capitale, elle renferme en ſoy toute
laforune de l’Eſtat. Le Cardinal Mazarin la veut rui¬