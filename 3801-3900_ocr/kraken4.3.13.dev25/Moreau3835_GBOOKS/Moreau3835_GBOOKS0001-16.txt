15
du Roy, & que pour s’y maintenir, il abuſe inſolem
ment de toutes ſes forces.
Il faut neceſſairement, Noſſeigreurs, que la Iuſtice
regne en quelque endroit du Royaume. Nous demeu¬
rons d’accord que le Roy en eſt le chef; mais comme
l peureſtre preuenu, ou pa la foibleſſe natureélle des
 hommes, ou par vn mauuais conſeil, nos Peres boné
voulu que ſa volonté́ fuſt touſiours meſurée par les
Loix: C’eſt cela ſeul qui compoſe ſon ſerment, c’eſt la
Loy de ſon inueſtiture.
Lors que cela manque, & que les Miniſtres abuſene
de l’authorité, non ſeulement nos Hiſtoriens, mais
meſme ceux de nos voiſins, & la poſſeſſion qui expli¬
que touſiours le tiltre dans tout ce qui regarde l’anti¬
quiteé, nous apprennent tous ſans contredit que vo¬
ſtre Compagnie a droict de ſuppleer au defaut de Ia
Loy, ou d’en empeſcher l’vſurpation & l’entrepriſe.
Vous eſtes donc prepoſez pour la conſeruation de
l’Empire, puis que vous auez eſté́ eſtablis pour la co¬
ſeruation de la Loy, l’vn& l’autre ſont inſeparables.
 Si vous craignez aujourd’huy de toucher les playes
& les bleſſures de l’Eſtat, & que vous flattiez encorel
 grandeur de nos maux, prenez garde que l’authorité
du Roy & celle de voſtre Compagnie ne retombent
entre les mains du peuple. Il faut que quelqu’va gox¬
uerne, & qu’il y aye vne aurhorité: Mais il y aura à
craindre apres cela qu’on vous traitte encoupables &
non point en Iuges. On vous reprochera d’auoir
abandonné le Tymon pendant la tempeſte, & qu’au
lieu d’expoſervos vies pour le ſalut des peuples, conm¬