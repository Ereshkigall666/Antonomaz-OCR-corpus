prendre le party de la ſouffrance; nous les
euſsions volontiers immolées & celles de
nosConcitoyens au reſpect que nous por¬
tons à voſtre nom & à voſtre bras qui
frapoit le coup, ſans conſiderer celuy qui
faiſoit l’iniure. La mort quelque terrible
qu’elle ſoit auec ſes pompes & ſes appa¬
reils plus affreux ne nous pouuoit faire
tant de peur que le moindre manque¬
ment d’obſeruation & de ſoumiſsion à
tout ce qui porte voſtre charactere: Et
bien que la Loy naturelle plus ancienne &
plus abſolü que toutes les autres, nous
rende tous moyens legitimes pour con¬
ſeruer ce qu’elle nous a liberalement don¬
né; ſi nous euſsions pourtant iugé que ce
martyre euſt eſté innocent, & qu’il n’euſt
point tiré voſtre ruine & celle de voſtre
Eſtat ineuitablement à ſa ſuite, nous euſ¬
ſions mieux aymé mourir que de nous
ſeruir du priuilege de laNature pour nous
deffendre contre des armes commandées
ſous le nom de noſtre Souuerain. Voſtre
conſeruation, SIRE, & celle du Royau¬
 