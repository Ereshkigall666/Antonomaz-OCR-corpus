Majeſté. Coniuration deteſtable, mais
Conſeil funeſte & barbare, qui ne peut
auoir eſté pris ſans que le Demon qui mar¬
che dans les tenebres y ayt preſidé & que
les Anges tutelaires de la France en ayent
eſté bannis.
 SIRE, nous appellons icy tout ce qu’il
y a d’Ames vrayment Françoiſes, pour ſe
joindre à nos ſentimens & à noſtre con¬
duite, à l’exemple de ces perſonnes illu¬
ſtres, qui ont ſignalé deſia leur zele en cet¬
te occaſion; afin de confondre prompte¬
ment l’Autheur de tous ces maux, deli¬
urer voſtre Perſonne de ſes mains, & reti¬
rer voſtre Eſtat de ſa ruine. C’eſt là l’vni¬
que voye de ſalut; & ſi ſon party ſubſiſte
queſque temps, la France eſt perduë ſans
 reſource.
Si nous eſtions ſi mal-heureux que de
ſuccomber, le Cardinal demeureroit Mai¬
ſtre d’vn Eſtat affoibly, qu’il partageroit
auec ceux qui l’ont aſſiſtés ſi noſtre reſi¬
ſtance ne fait que balancer les affaires,
nous verrons naiſtreà noſtre grand regret
 F
1

l