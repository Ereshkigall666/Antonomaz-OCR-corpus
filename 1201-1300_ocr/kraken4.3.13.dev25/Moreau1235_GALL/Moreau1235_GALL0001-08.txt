commettre. Ce miſerable Chancret croyoit que les
menſonges que ſa pechereſſe lui diſoit pour lui attra¬
per ſa bouſe fuſſent vais, lui aſſeurant que comme
c’eſtoit lui qui auoit eu ſa virginité, c’eſt ainſi qu’elle
appelloit les chancres qu’elle lui auoit donnez. Autre
que lui tant qu’il viuroit, ne commettroit aucc elle
cet infame cxercice. A peine cette fauſſe Vipere a¬
uoit acheué ſon dſcours, que oici arriuer deux Eſta¬
phiers d’vne des plus apparentes maiſons de cette Vil¬
le, à qui elle auoit fait pluſieurs fois la meſme declara¬
tion qu’au Marquis du Chancret, lequel voyant à ſa
barbe, qu’vn de ſes deux Eſtaphiers prenoit en ſa pre¬
ſence toutes les libertez qu’il croyoit n’eſtre deuës qu’à
lui ſeul: Outre que par ces priuileges il ſe voyoit com¬
me balotté de celle qu’vn moment auparauant il croit
meſtriſer. Ie ne lçaurois vous dire la rage que noſtre
Marquis reſſentit lors qu’il vid emmener cette lubri¬
que à vn autre appartement, & moins vous l’exprimer,
puis qu’elle fut ſi violente, que de vouloir forcer à en¬
leuer cette infame d’entre les bras de l’Eſtaphier. A¬
mour folle & deſreglée, combien de telles metamor¬
phoſes as-tu fait? Combien d’Hiſtoires tragiques ſont
arriuées par telles dſlolutions. Oqu’il eut bien moins
vallu, miſcrable Chancret, que lors que tu te vis moc¬.
qué & meſpriſé par celle qui auoit certainement ſuiet
de t’aimer ou de le feindre, de ſortir de cette priſon de
ce goufre des pechés, auec vne ferme reſolution de ne
te laiſſer iamais attrapper par ces excremens diaboli¬
ques, faiſant vne ferme reſolution de n’y entrer iamais,
 que pour taſcher d’obliger ces impudiques à deteſter
leurs vices, & en faire penitence. O que cette reſolu¬
tion eut eſté agreable à mon Dieu, au lieu que celle
que tu prins comme tres mauuaiſe eut vne fin de meſ¬
me nature: Noſtre Chancret ne pouuant plusſouffrir