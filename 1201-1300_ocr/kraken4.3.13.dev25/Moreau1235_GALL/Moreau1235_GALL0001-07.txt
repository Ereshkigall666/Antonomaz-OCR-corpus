5
ſon gran merci trois chancres, qui l’auoit tenu au lict
quatre mois, ſans lui auoir oſte cette infame lubricité
de ſa teſte, veu que le premier iour qu’il ſortit, à ce
que i’ai ouy de la bouche d’vne de ces pechereſſes que
ie nommerai Fanchon, au lieu d’aller à l’Eghſe endre
graces à Dieu de ſa reconualeſcence, & luy proteſter
moyennant ſa ſaincte grace, de ne plus commettre cét
infame vice, il vint dans la maiſon de cette pechereſſc.
Mais helas, que cetre viſite eut eſté agreable à Dieu, ſi
cét infame y fut alle pour luy demander pardon des in¬
iures que la rage de ſon mal lufaiſoit proferer à tout
moment contre cette impudique; & lui ayant teſimoi¬
gné par cét abbaiſſement de ſoubmiſſion, qu’Il eſtoit
plus faſché d’auoir offenſé Isvs, qu’il ne l’eſtoit de
tous les tourmens qu’il auoit ſoufferts durant ſon mal,
& remonſtrer en meſme temps à cette inchaſte le mal¬
heureux train de vie qu’elle menoit, & qu’elle ne pou¬
uoit pretendre à la fin d’vne ſi pernicieu ſe courſe qu’v¬
ne fin tragique, & l’eternelle damnation de ſon ame.
O que cette viſite eut pleu à mon Sauueur autant qu’il
la faſché, veu que ce miſerable a imité ces vagabonds,
leſquels ayans ſouferts toutes les incommoditez ima¬
glnables, trouuant a la hn de quoi raſſaſie leur appetir,
& de quoy couurir leur nudité, ne ſe ſouuiennent en
aucun façon des incommoditez paſſees. Le voila plus
auant que iamais dans la lubricité, oubliant tous les
martyres que le meſme vice huict iours auparauant lui
auoit fait ſoufir ſans parler de l’offence, & du tort que
nous faiſons à noſtre ame, lors que nous commettons
le moindre peché. Cet infame, ce lubrique, ce deſ¬
bordé ne ſe ſouuenant plus des infirmitez paſſées, ſe
veautre comme vn pourceau dans la fange de la lub: i¬
e eoueoueieſoeu ileleleiſie euone eil