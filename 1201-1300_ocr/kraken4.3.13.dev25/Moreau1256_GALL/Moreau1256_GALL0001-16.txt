 11
 Le Renard.
Il vaut mieux ſe taire que dire,
Ce qui ne ſeruiroit de rien,
On ne gagne iamais du bie,
En ce dont il faut ſe deſdire.
Le Singe.
Quoy de plus beau que le ſilence,
Qui ne dit rien, mais qui fait tout,
Qui ſeul peut pouſſer iuſqu’au bout
Les affaires de conſequence.
Le Lyon.
Par bleu ie n’ay de repentance,
Que de m’eſtre touſiours trop tù,
Et de n’auoir point abbatu
L’Autheur de mon impatience.
Le Renard.
Il falloit l’auoir fait ſans dire,
Et plus tard parlé qu’accomply,
Ainſi vous n’euſsiez point failly,
Ce qu’en vain voſtre cœur deſire.