

ou le ſixieſme de l’Eneide Traueſtie.
De loin vne voix peu mignonne,
S’entend auec les coups qu’on donne,
Voix comme de pluſieurs Taureaux,
Ou les cris de la place aux Veaux,
Ou comme vn cliquetis d’eſpée,
L’vne contre l’autre frappée;
Enfin ces malheureux damnez,
Font bruit en diables déchaiſnez,
C’eſt pis qu’vne femme qui cauſe,
Et c’eſt encore toutc autre choſe.
Noſtre Troyen tout ahury,
Fit preſques vn auſſi grand cry:
La peſte quelles ſont les fautes,
De qui les peines ſont ſi hautes?
Ie petille de le ſç̧auoir,
Dit-il, mais non point de le voir.
Contez- le moy Madamoiſelle:
La guide fit reſponſe telle.
AEneas genereux Troyen,
Iamais vn ſeul homme de bien
N’entra dans cette ecaue baſſe,
Pour nous dire ce qui s’y paſſe:
Moy-meſme n’aurois paſſé l’huis,
Moy comme vous ſç̧auez qui ſuis,
Du bois d’Auerne gardienne,
Sans ecatte qui prit la peine,
Malgre Rhadamante & ſes dens,
De m’en faire voir le dedans;
C’eſt dedans que ſon Throſne plante
L’impitoyable Rbadamante,
Ce Iuge tranche du fendant,
C’eſt encor pis qu’vn Intendant:
C’eſt luy qui ſelon les ofſences,
Donne d’horribles penitences.
Il fait degoiſer vn diſcret,
Ce qu’il a fait de plus ſecret,
Ses ſentimens les plus intimes,
Et les plus cachez de ſes crimes.
Si c’eſt vn Courtiſan François,
Il veut ſç̧auoir combien de fois
Il a fait le peche de Rome,
Ie voulois dire de Sodome:
Mais ſi c’eſt vn Itahien,
Il ne luy demandera rien;
Il l’abandonne à yſiphonnme,
Qui prent des eſcourgez d’vne aune,
Et qui d’vne main l’empoignant,
Eſcorche le Seignor ſeignant,
23
Enſuite les autres coupables,
Sont feſſez comme de hbeaux diables:
A gauche elle tient des Serpents,
Qui leurs monſtrent de longues déts,
Lors ils ſont en triſte équipage,
Pour les efrayer dauantage,
Main forte elle crie à ſesſœurs,
Tandis la porte des douleurs
S’ouure, & ſes pantes mal-graiſſée;
Leurs rendent les dents agacées.
Conſiderez-vous les beaux yeux,
 De celle qui garde ces lieux?
Ne la treuuez vous pas mignonne.
La Damoiſelle Tyſijphonne,
Et Champagne auec ſes fers chauds,
Coiffoit il mieux par ſerpenteaux:?
Mais ce n’eſt rien au prix de cella
Qui fait la- dedans la cruelle,
Auec plus de ſeuerité,
Que la belle qu’on a chanté,
-S
C’eſt Hydra l’aimable farouche,
Qui fait tant la petite bouche;
Si petite bouche eſt cent trous,
Capables de nous croquer tous,
Ie croy qu’elle l’a fort petite,
Et c’eſt peu ſelon ſon merite.
C’eſt là le veritable Enfer,
Où regne le grand Lucifer:
Toutes les caues en ſont belles.
Si les caues ſe diſent telles,
Qui plus bas ont leur fondement,
Elles le ſont infiniment:
Et comme on le ſçauroit connoiſtre,
Le vin bien frais y deuroit eſtre,
Le fonds en eſtant auſſi creux,
Que le haut eſt proche des Cieux,
Dans les plus baſſes de ces caues,
Ces Titans qui faiſoient les braues.
S’Y treuuent pour leursvanitez,
Par la foudre precipitez ;
I’y vis garder place, & plus d’vne,
Pour ces champignons de fortune.
Qui bien que crus en vne nuit,
N’en fons le matin aoins de bruit,