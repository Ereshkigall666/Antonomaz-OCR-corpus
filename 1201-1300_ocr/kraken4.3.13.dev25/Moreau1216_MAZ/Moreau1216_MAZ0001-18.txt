
EPISTRE
Moy ſeul que l’Amour n’embraſſ,
Qui n’aſpire point à la gracs,
De mourir dans voſtre priſon,
Ny de vous ſeruir de tiſon;
Ie ne demande, obiect aymable,
Que vous me ſoyez pitoyable.
Carie me taſte & ne ſens poin.
Du feu caché ſous mon pourpoint.
Permettez, qu’au meurtre ie crie,
Quand vous en voudrez à ma vie;
Mais ie ne ſuis pas importun.
Comme vn anguille de Melun,
Qui crie auant que l’on l’eſcorche,
A preſent qu’Amour ny ſa torche,
Ne m’ont point eucore allumé,
Iapprehende d’eſtre enrhume.
En vn mot ie vais vous tout dire,
Ie ne veux que vous fairerire.
Ie ſçay bien que vous plairoit peu,¬
Qui vouus parleroit de ſon feu,
Que voſtre cœur ſeroit plastendre,
A me voir mourir qu’à m’entendre;