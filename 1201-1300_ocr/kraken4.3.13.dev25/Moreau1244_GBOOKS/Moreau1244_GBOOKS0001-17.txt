. 0
r6
voſtre Compagnie a eſtimé que pour maintenir la liberte egi¬
time qui fait regner les Roys dans le cœur des Peuples, il ne
faut pas permettre qu’aucun particulier s’eſtende en trop gran¬
de puiſſance, au preiudice de la ſouueraine: Parce que ſes eſta¬
bliſſemens ſont contraires aux vrayes Regles de bonne Police,
en toute ſorte de Gouuernemens: & ſpecialement aux Monar¬
clques, qui ont pour Loy fondamentale, qu’il n’y ait qu’vn
Maiſtre en tiltre & en fonction. Comment auez-vous donc
permis que le Cardinal Mazarinſe ſoitaſſis dans le Thrône, &
qu’il ait vſurpeé́ noſtre Sceptre, auſſi imperieuſement comme
s’il auoit eſté noſtre legitime Monarque?
Vous dites qu’il eſt arriué que le Cardinal Mazarin eſlſeué
par le Cardinal de Richelieu, nourty dans ſes Maximes ambi¬
 tieuſes, & formé dans ſes artifices, ſuccedant à̀ ſon Miniſtere, a
fuccedé pareillement à ſes deſſeins: Qu’il n’a pas pluſtoſt eu
lI’honneur d’eſtre admisau maniement des affaires, qu’il n’en ait
abusé, & qu’oubliant ſon deuoir, & les obligations qu’il auoit à
fa Bien factrice, ſuiuant l’exemple de celuy qui l’auoit inſtruict,
il n’ait dreſſé toute ſa conduitte à vſurper la ſupreme authorit́.
De maniere que deſlors iuſqu’à preſent, vous l’auez veu Mai¬
ſtre de la Perſonne du Roy, ſous le nouueau tiltre d’Intendant
de ſo education: Et diſpoſer ſans reſerue, des Charges, des
Dignitez, des Places, des Gouuernements, des Armées & des
Finances conferer toutes les graces, ſans donner part de la gra¬
titude à la Reyne; ordonner les peines, luy en laiſſant toute
l’enuie, & qu’en effet tous les ſubiects du Roy & leurs fortunes
particulieres, auſſi bien que la fortune publique, eftoient en ſa
dependance. Mais quand cela ne ſeroit point arriué en ceux
qu ont precedé, y auoit-il pas ſuiet de craindre qu’il n’arriuaſt
ſous la conduitte d’vn Eſtranger, & d’vn Eſtranger inconnu, &
d’vn Eſtranger nay ſubiect du Roy d’Eſpagne, auee qui nous
auons actuellement la guerre: Et d’vn Eſtranger ſans aucunes
qualitez Heroiques, telles qu’il les faut pour gouuerner des
Eſtats? Et meſme ſans aucune qualite conſiderable, ny par ſa
naiſſance, ny par ſon eſprit, ny par ſon experience, ny par ſa
ſcience, ny par ſapiet́, ny par ſa beneficence, ny par ſa bonté, ny
par aucune des vertus qui peuuens rendre vn homme aymable
ou ſupportable en ſon gouuernement? Comment luy abandon¬
uer ce qu’à peine on euſt voulu confier au plus grand Perſonna¬
ge du