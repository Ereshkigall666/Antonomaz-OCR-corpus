
EPISTRE
Font enrager les gens de bien;
Perſonne ne ſe connoiſt bien,
Tel contre qui touſiours l’on peſte,
Croit que chacun l’ayme de reſte,
Et nul ne voudroit ſans retour¬
Troquer l’objet de ſon amour,
Ne vous déplaiſe c’eſt luy meſme,
Contre Socrate que tant i’ayme,
Contre ton amy feu Ceſar
Comme toy tant ſoit peu paillar;
Nous ne nous faiſons point iuſlice,
Et la filaftie eſt vn vice
Dont le plus ſage eſt entaché,
Fut-il ſans tout autre peché,
C’eſt cet amour propre peut-eſtre,
Qui fait que ſans bien reconneſtre
Si ie fais mal, ſi ie fais bien
Ie ne prens plus plaiſir à rien,
Ie vieillis, & lors que i’yſonge,
t qu’en ce penſer ie me plonge,
Ces maux & paſſez & preſens
Augmentent le froid de mes ans:
Tout m’importune & tout me faſche,
Le plaiſir qu’on a quand on maſche,
Le ſeul que mes maux m’ont laiſßé,
Ne m’eſtplus qu’vn plaiſir paßé.
