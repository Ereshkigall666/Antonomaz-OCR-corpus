6
le auillie, & preſque aneantie par l’auatce inſatia¬
ble d’vn Miniſtre Eſtranger: C’eſt ce qul nous doit
obliger à reiterer nos vœux, & redoubler nos prie¬
res au Ciel, pour l’accompliſſemnt de ſes deſſeins ſi
iuſtes & ſi adu antageux au public, puis qu’ils doiuent
apporter en ſuitte la Paix genetalle, non ſeuilement.
 neceſſaire à toute la France, mais meſme à toute
I’Europe.
On nous aduetit de la Cour, que le Cardinal Ma¬
zarin eſt en mauuaiſe poſture, & qu’il ſt deuenu ſi
méfiant, que peſonne ne luy parle plus, meſme ſes
plus grands amis: Ie ne m’eſtonne pas qu’vn homme
ſi coulpable ait vn remords de conſience qui le
tourmente perpetuellement, & ie croy qu’il a tout
ſujet de ſe repentir de ſa temerité, & d’eſtre reuenu
dans vn pays où il a exercé tant de tyrannie: C’eſt
vn viſble chaſtiment de la Diuinité, qui aueugle ſou¬
uent les meſchans pour les faire tomber dans les ſup¬
plices qu’ils ont merité: Il voit la pluſpart des Offi¬
ciers de la Cour dé gouſtez de ſon ſeruice, par la mau¬
uaiſe ſuitte de leurs affaires, & erainte que quelque
deſeſperé́ amorceé́ de l’appas de la recompenſe de ſa
teſte, ne luy dreſſe quelque ambuſche pour ſe re¬
compenſer de toutes ſes pertes.
Le Prinee Thomas luy promet de l’emmener en
Sauoye, mais il ne s y peut fier, & trouue les chemins
d’vn ſi long voyage trop perilleux pour hazarder ſa