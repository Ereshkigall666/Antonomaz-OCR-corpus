De Noſtradamus de Diomede,
Et de l’ingenieux Archimede,
Et outre ſes exercices,
Entendoit rort bien l’artifices,
Les iours de ſainct lean & ſainct Pierre,
Et quelquefois durant la guerre;
Faiſoit proche le Pillory,
Vn feu de ioye bien joly;
Et finalement à vray dire,
Auoit touſiours le mot pour rire:
Meſme le iour de ſon treſpas,
Vn Chirurgien luy tenant le bras,
L’aduertit que ſans faillir,
Ce iour la il deuoit mourir;
Surquoy luy fit cette reſponſe
Faut-il auoir cette honte,
De mourir en ce temps d’Eſte,
Que le pain eſt à̀ bon marché,
Et que ne mourois-ie cette Hyuer
Durant que le paineſtoit cher;
Ou bien lors que i’eſtois engarde
Tremblant de fr oid au Corps de Garde,
Son diſcours eſtant acheué
Peu apres il eſt treſpaſſé,
Aagé de cinquante-huict ans,
Au grand regret de ſes parens,
L’année mil ſix cens quarente- neufieſme,
Au mois d’Auril le vnieſme,
Le propre iour de Paſques Cloſe,
