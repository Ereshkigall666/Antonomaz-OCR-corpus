27
auec ſon image & cette inſcription. Quelqu’au¬
tre vous feroit encor le recit des morts ſanglantes
& tragiques de Ruffin & de Stilicon ſous l’Em¬
pereur Honorius, le premier eſtant ſon tuteur
& ſon principal Miniſtre, qui pretendoit au ti¬
tre de Souuerain, ſoüillé comme Maz. dans les in¬
fames crimes d’auarice & de concuſſions: & le ſe¬
cond ſon Miniſtre en paix, & le chef de ſes ar¬
mées en temps de guerre, qui, bien qu’il euſt def¬
fait les Gots en vne grande baraille, & qu’il ſe.
fuſt ainſi rendu venerable & redoutable à tout
l’Orient, ne laiſſa pas de perir par les mains d’vn
aſſaſſin auctoriſé de  Empereur, pour n’eſtre pas
demeuré aprés ſes victoires dans les termes de la
modeſtie & du deuoir. Enfin vne infinité d’ex¬
emples de cette naure vous feroient voir que les
grands Princes doiuent eſtre comme les grandes
mers qui ne s’émeuuent pas facilement, mais
qui font vn bruit, & des effets merueilleux
quand ils ſont vne fois émeus.
C’eſt pour vous dire, mon Fis, qu’ayant
reconnu l’audace & l’auarice de Mazarin, dont
il eſt conuaincu par les témoignages de toute la
 terre, vous deuez le punir auec vne ſeuerité d’au¬
tant plus grande, qu’il hazarde indiſcretement
voſtre perſonne pour ſon ſeul intereſt, en vous
 engageant aà̀ des guerres, dont il eſt le ſeul au¬
onu e leuoe ſpr enedeeernene