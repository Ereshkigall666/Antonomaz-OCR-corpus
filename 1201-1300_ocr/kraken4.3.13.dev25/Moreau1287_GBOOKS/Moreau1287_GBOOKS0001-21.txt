20;
plus grande partie des peuples: le ſecond n’ayant
que des defauts, eſt veritablement digne de
l’horreur & de la haine de tout le monde.
Le Cardinal de Richelieu par toutes fortes de
moyens, & par vne infinité d’exactions, qu’i
fiſt ſous mon auctorité, s’efforça de mettre des
richeſſes immenſes dans ſa maiſon: mais le boa.
vſage qu’il fiſt de la plus grande partie, l’excuſe,
auſſi bien que l’Hiſtoire fait grace pour lesmes¬
mes fins à Veſpaſian, accuſe du. meſme crime,
uando male partis bene eufas eſt. Ce qui ne veut
dire autre choſe, ſinon qu’il employa fort bien
ce qu’il auoit tres- mal acquis. En effet, ce Car¬
dinal moins intereſſe, ne ſe ſeruit-t’il pas de mes.
threſors, comme d’vne puiſſantemachine, pour
remûer toute l’Europe, confondre l’orgueil de
l’Empire & de l’Eſpagne, & pour eſtendre mes
conqueſtes de tout coſtez ſur les terres de mes
ennemis?
 Mazarinaucontraire ayant teſmoigué la meſ¬
me ſoif & la meſme auidité, ne s’eſt ſeruy des
biens arrachez par force à vos peuples, que pour
en faire les inſtrumens des nouuelles chaiſes,
qu’il leur prepare, & pour entretenir dans cet
Eſtat des guerres, qui ont attiré les ennemis iuſ¬
ques dans ſon centre, & les ont remis en poſſeſ¬
ion, preſque ſans coup ferir, de la plus grande
partie des Villes que i’auois heureuſement con¬
quiſes ſur eux.
Le