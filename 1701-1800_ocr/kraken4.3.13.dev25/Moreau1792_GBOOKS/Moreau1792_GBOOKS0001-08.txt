Ces hommes qu’vn amour ſincere
Conſacre entierement à Dieu
Prenoient part à noſtre miſere
Retirez dans vn pauure lieu
Qund trouuant vuides leurs beſaces
Dans leur haute neceſſité
Auant leur benediciré
Ils eſtoient obligez ſouuent de dire graces.
Pendant que ces tyrans infames
Prenoient vn abſolu pouuoir
Et ſur nos biens & ſur nos ames
Tout eſtoit dans le deſeſpoir
Lors qu’ils eſtoient dans l’abondance
Le peuple tendoit aux abois
Implorant la mort millefois
Lors qu’ils paſſoiẽt leur temps dans la réiouïſſance.
Leurs maiſons eſtoient tapiſſées
Des depouïl les de tous nos biens
Leurs ſalles eſtoient lambriſſees
Du ſang doreé des citoyens
L’orgueil y regnoit ’ſans meſure
Le luxe eblouiſſoit les yeux
Et mille rmeubles precieux
Y ſembloient captiuer & l’art & la nature.
Faiſons eclarer leur naiſſance
Parmy tout leur debordement
Puis qu’auſſi bien coute la France
La ſç̧ait auec eſtonnement
Auant leurs cruelles practiques
Ils eſtoient tous palefreniers
alets de chambre ſaframers
Clerecs.praticiẽs, laquais ou courtaux de boutlques..
qu’v meſchant coquin de village
Sceut peindre & ortographier:
Il alloit pour apprentiſſage
Demeurer chez vn Financiet¬
Fort habile au maquerellage
Ayant bien porté des poulet
Il quittoit l’habit de laquais
Pour ſeruir à la chambre auee plue d’auantage.