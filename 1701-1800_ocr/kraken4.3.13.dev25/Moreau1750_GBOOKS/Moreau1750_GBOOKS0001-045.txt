appuy de leur Couronne, & d’eſtre honoré de
pluſieurs prerogatiues, droicts & immunitez
qui releuent les Gentils-hommes & les enga¬
gent par deſſus le commun à̀ s’intereſſer au
maintien de la Royauté & à la grandeur de l’E¬
ſtat, nous ne pourrions ſans honte laiſſer vi0¬
ler nos droicts & nos immunitez, nous auons
iugé neceſſaire de nous aſſembler ſous le bon
plaſir du Roy, en conſequence de la permiſ¬
ſion qu’il pluû̂t à ſa Majeſté de nous accorder
en mil ſix cens quarante-neuf. Et ayant fait
entendre à̀ Meſſieurs le Duc d’Orleans Oncle
du Roy & Lieutenant general de l’Eſtat, le deſir
d’vn grand nombre de Gentils-hommes, & les
choſes ſur leſquelles nous auons intention de
continuer noſtredite Aſſemblée de i649. Son
Alteſſe Royale nous ayant fait l’honneur de
nous teſmoigner de ſa propre bouche, & par
eſcrit qu’elle approuue noſtre deſſein, qu’elle
veut authoriſer noſtre Aſſemblée, & proteger
les intereſts de la Nobleſſe, nous nous vniſſons
par cet eſcrit ſous l’authorité du Roy, & de la
Reine Regente ſa Mere, & ſous la protection
de Son Alteſſe Royale, pour voir en quoy
l’ordre de la Nobleſſe ſe trouue bleſſ́ en ſon
honneur, ou en ſes droicts & immunitez, &
auſſi pour dreſſer nos plaintes, & les porter à
Leurs Majeſtez, & d’autant que nous ne pou¬