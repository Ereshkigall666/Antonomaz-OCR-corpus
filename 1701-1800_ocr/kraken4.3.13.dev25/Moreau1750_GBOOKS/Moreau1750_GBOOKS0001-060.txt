493
auoient eſté eleus preſentement, ceux qui ve¬
noient de ſortir de charge auec Meſſieurs les
Secretaires, les examineroient, & parce que
Monſieux le Marquis de la Vieuville eſtoit ſor¬
ty on pria Monſieur le Comte de Maure de
prendre cette peine en ſa place, & fut arreſté
que lors qu’ils l’anroient miſe en l’eſtat qu’ils
iugeroient le meilleur & le plus à̀ propos, Meſ¬
ſieurs les Secretaires prendroient le ſoin de la
faire imprimer auec l’Acte d’vnion, le conſen¬
tement de ſon Alteſſe Royale, & le modele
de procuration, pour le tout enſemble eſtre
enuoyé dans les Prouinces.
Sur ce-que Monſieur le Marquis de Vitry
Preſident dit que s’eſtoit vn grand embarras
d’autendre aà̀ faire ſigner l’Vnion lors que la
Compagnie eſtoit aſſemblée & que cela faiſoit
perdre beaucoup de temps, il fut arreſté que
ceux qui voudroient ſigne domneroient leurs
noms à Meſſieurs les Commiſſaires examina¬
teurs qui les feroient ſigner ſans qu’il fut be¬
ſoin d’autre formalité. La Compagnie ſe ſe¬
para laiſſant trauailler ces Meſſieurs nommez
aux lettres circulaires, comme il auoit eſté ar¬
reſté en l’Aſſemblée remiſe à Samedy.