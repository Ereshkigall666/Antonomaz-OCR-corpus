47
ſtre affection, & vous prient Meſſieurs de
vous aſſeurer de leur eſtime, de leur amitié, &
de leur ſeruice.
Monſieur le Marquis de la Vieuville luy
reſpondit que toute l’Aſſemblée eſtoit tres¬
ſatisfaite de l’honneur qu’elle receuoit, & qu’el¬
le n’auoit rien fait qu’elle ne fut obligée de fai¬
re par toutes ſortes de conſiderations, & qu’elle
tiendroit à grande gloire de leur faire cognoi¬
ſtre par les effects (qui eſt la vraye maniere par
laquelle la Nobleſſe s’explique)la paſſion qu’elle
a pour leurs intereſts, & combien elle a d’ar¬
deur à leur témoigner, que tous en general &
chacun en particulier eſtoient ſes tres-hum¬
bles & tres-obeyſſans ſeruiteurs.
Ayant receu cette reſponſe, il fut conduit
où il auoit eſté receu, & par les meſmes Gen¬
rilshommes: puis il rentra & vint prendre ſa
place dans l’Aſſemblé́e.
Monſieur le Marquis de la Vieuville dir
qu’ayant eſté arreſté́ que tous les quinze iours
on procederoit à l’élection de nouueaux Preſi¬
dens, afin que tous peuſſent auoir cet honneur.
Ce temps eſtant expiré depuis qu’ils l’eſtoient
Monſieur le Marquis de Sourdis & luy, il prioit
 la Compagnie d’en élire d’autres. Qu’il laremer¬
cioit tres-humblement, & la prioit de le diſ¬
G ij