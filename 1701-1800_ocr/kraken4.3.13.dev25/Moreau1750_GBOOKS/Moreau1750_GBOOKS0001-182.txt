169
à la tres-humble ſupplication de nous & Meſ¬
fieurs nos Couſins les Princes de Condé & de
Conty trouueront bon de nous promettre &
accorder que les Eſtats generaux de ce Royau¬
me, que ſa Maieſté auoit cy-deuant ordonné
eſtre conuoquez, ſeront indiquez par nouuel¬¬
les Lettres de ſa Maieſté, portans ordre d’vne
nouuelle deputation au huictiéme Septembre
prochain. Nous promettons auſdits Sieurs de
la Nobleſſe de tenir la main de tout noſtre pou¬
uoir à ce que ladite conuocation & aſſemblée
des Eſtats ſe faſſe inceſſamment & ſans aucun
delay audit iour, & au cas qu’il y ſuruint aucun
retardement ou empeſchement que nean¬
moins nous ne pouuons ny croire ny preuoir,
nous confians en la parole Royale de Leurs¬
Maieſtez ) que ſuiuant la permiſſion qu’elles
nous en ont donné́epar leur eſcrit ſigné d’Elles,
& contreſignée des quatre Secretaires d’Eſtat,
ladite Nobleſſe poura s’aſſembler pour nous
ioindre auec nofdits Couſins, & aduiſer enſem¬
blement à tout ce qui ſera iugé neceſſaira pour
le bien & ſeruice de ſa Maieſté, & à l’effet de la
tenuë̈ des Eſtats, ainſi que Leurs Maieſtés ont
eu agreable de nous le permettre, ſans que nous,
noſdits Couſins & ladite Nobleſſe en puiſſions
eſtre blafmez, ny eſtre imputé à aucune faute
ou manquement de ce que nous deuons à leurſ¬