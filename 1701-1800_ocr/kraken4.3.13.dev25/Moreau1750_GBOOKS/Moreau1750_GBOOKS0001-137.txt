224
ladite Aſſemblée, vous aurez à en indiquer
vne particuliere de l’ordre dont eſtoit le Depu¬
té qui ſera decedé, & y faire proceder promp¬
tement à la nomination d’vn autre qui ſoit di¬
gne de remplir ſa place, & zelé́ au bien de nos
affaires. Et ſi vous n’auiez fait encor proceder
en vertu de nos premieres Lettres à̀ la nomi¬
nation des Deputez qui doiuent aſſiſter auſdits
Eſtats, vous ne manquerez incontinent apres
la preſente receuë, à faire faire la conuocation
de ceux des trois ordres de voſtre Reſſort, &
en voſtre preſence, faire proceder aà̀ la nomina¬
tion des Deputez, & à les charger de faire ce
que nous vous ordonnons par cette Lettre,
de leur preſerire. Car tel eſt noſtre plaiſir.
Donné à Paris ce dix-ſeptiéme iour de Mars
mil ſix cens cinquante-vn. Signé, LOVIS.
Et plus bas, DE GvEne A vD.
Cette lecture acheué́e on a arreſté que l’on
5’aſſembleroit demain pour deliberer ſur le
tout, ayant receu les reſponſes de ſon Alteſſe
Royale, & de Meſſieurs les Princes du Sang.
