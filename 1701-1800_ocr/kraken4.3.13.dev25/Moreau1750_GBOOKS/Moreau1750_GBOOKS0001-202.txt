 ...
89
deuons neatnoins ce témoignage à leur fidelit́
de laquelle nous pouuons reſpondre cõme dela
noſtre, puiſque nous les regardons comme nos
 freres, ne faiſans en cette occaſion qu’vn meſme
corps auec nous, & nous eſperõs, Monſeigneur,
comme la protection qu’ils ont eu de voſtre
 A.R. nous engagera vers elle à̀ vne reconnoiſ¬
ſance eternelle, celle que vous nous auez promi¬
ſe leur ſera deſormais commune auec nous, leur
intereſt ne pouuant eſtre ſepareé des noſtres.
 Apres cela, Monſeigneur, il ne nous reſte rien
à dire à voſtre Alteſſe Royale, ſinon que nos ſa¬
crifices & nos prieres ſont continuellement
offerts à Dieu pour la grandeut & la proſperité
de voſtre tres-auguſte perſonne, & que nous
ſerons touſiours vos tres. humbles & tres obeiſ¬
ſans ſeruiteurs.
Monſeigneur leDuc dleans les aſſeura de
 l’eſtime particuliere qu’il faiſoit de leur Compa¬
gnie, & qu’il l’a ſeruiroit touſiours auec affe¬
cCtion.
Le meſme iour Meſsieurs les Eueſques d’Au¬
xerre & de S. Malo, auoc Meſſieurs les Abbé du
Tremblay & de Cormis allerent par deputation
de leur corps remercier Monſieur le Prince
de l’honneur quil leur auoit fait dans la viſite
qu’il leur auoit renduë, & Monſieur l’Eueſque
d’Auxerre luy en fit le compliment de ceſte
ſorte.

