r7;
Apres la lecture de ces deux eſcrits, Mon¬
ſeigneur le Duc d’Orleans a dit, que i’auois ou¬
blié à vous dire que nous venons preſentement
des Auguſtins, où nous auons dit les meſmes
choſes à̀ Meſſieurs du Clergé, nous les auons
laiſſé en deliberation, & n’auons pas voulu en
voir la fin, pour ne vous faire trop attendre.
Monſieur le Marquis de Foſſeuze ayant re¬
mercié ſon Alteſſe Royale de l’honneur qu’il
faiſoit aà̀ la Compagnie, luy a demandé s’il
n’auoit pas agreable d’attendre la reſponſe de
Meſſieurs du Clergé & ce qu’ils auroient reſo¬
lu dans leur aſſembleé́e, pour ſur cela voir ce
qu’il y auroit à arreſter ſur les propoſitions
qu’il luy auoit plû de faire. Son lteſe Roya¬
le a reſpondu qu’ouy, ce qui a eſté cauſe qu’o
les a attendu iuſques à ſix heures, que Mon¬
ſieur Dannery eſt venu aduertir que Meſſieurs
leurs Commiſſaires eſtoient dans vne chambre
qui demandoient à parler à Meſſieurs les Com¬
miſſaires de la Nobleſſe, qui eſtans allez les
trouuer, voulurent faire leur rapport à eux ſeu¬
lement, ayant ordre de leur Compagnie de
leur donner aduis de la deliberation de leur
Aſſemblée ſans entrer dans celle de la Nobleſſe:
mais Meſſieurs les Commiſſaires leur témoi¬
gnerent que comme l’vnion des deux corps
pour la conuocation des Eſtats generaux auoit