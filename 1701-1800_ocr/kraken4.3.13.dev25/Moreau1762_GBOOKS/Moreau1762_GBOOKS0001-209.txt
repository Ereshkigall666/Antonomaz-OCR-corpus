Q
 
24
ſupplier leRoy de ſurſeoir l’execution de laDeclaration con¬
tre M. le Prince & de ſes adherans; juſqu’à ce que la De¬
claration du ſixieſme Scprembre dernier, Arreſts du Par¬
lement de Paris en conſequence d’icelle, ſoient executez
entierement.
Lecture faite dudit Arreſt, monſieur le Preſident de Bail¬
leul auroit dit; Que laCompagnie eſtoit aſſemblée pour deux
choſes: La premiere, pour deliberer ſur la Lettre de Cachet
& Concluſions des Gens du Roy, priſes dés le quinzieſme
de ce mois ſur icelle, concernant l’entrée des Eſpagnols en
France, ſous la conduite du Duc de Nemours, dont on
auoit aduis de toutes parts, & des voyages & negociations
qui ſe faiſoient à̀ BruxeIle, à Doüay & autres lieux des Pays¬
bas. L’autre ſubject de l’Aſſembíe eſtoit pour entendre les
Preuoſt des Marchands & Eſcheuins, qui auoient fait plain¬
tes le matin à̀ la Cour, que le payement des Rentes ſur la
Ville, eſtoient ceſſez; ce qui cauſoit grand bruit à l’Hoſtel
de Ville.
Apres quoy monſieur le Due d’Orleans prenant la parole,
anroit dit; Que pour le premier point il faiſoit ſa Declara¬
tion de meſme que deuant; n’y ayant dans l’Armée que con¬
duiſoit monſieur de Nemours, aucun Eſpagnols que c’e¬
ſtoient des Allemands, leſquels il auot achetez à prix d’ar¬
gent par vn deſſein tout contraire à celuy du Cardinal Ma¬
arin, qui auoit leú des trouppes pour ſe faire eſcorter
juſques à̀ la Cour; & y eſtant, s’emparer de la perſonne du
Roy, & eſtre par ce moyen maiſtre de toute la France. Mais
que l’Armée de monſieur de Nemours; le paſſage de laquel¬
le on propoſoit d’empeſcher, ne venoit point en France; ſi¬
non afin de la ſauuer de la ruyne, dont elle eſtoit menacée:
adjouſtant mondit ſieur le Duc d’Orleans; Qu’il ne pou¬
uoit pas dire qu’il fuſt mauuais Francç̧ois, ſa naiſſance, le
rang qu’il tenoit dans l’Eſtat, & ſes actions paſſées, le met¬
tant àcouuert d’aucun mauuais ſoubçon, ſans parler de l’in¬
tereſt particulier qu’il auoit au bien & à la conſeruation de
l’Eſtat, pour lequel ſeul il auoit tant de fois declareé auoir