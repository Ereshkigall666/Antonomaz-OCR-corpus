
 ¬
8
lerprendre l’heure & la eommodité de ſa Majeſté, qui l’au
roit aſſignée à ſix heures du ſoir. Monſieur le premier Preſi¬
dent ayant auparauant que l’Aſſemblée ſe ſeparaſt, inuiteé&
prié monſieur le Duc d’Orleans, de s’entremettre & r’aſſeu¬
rer monſieur le Prince, & faire en ſorte qu’il retourne à Pa¬
ris, luy repreſentant que ſon efloignement de la Cour, quoy
que ſans mauuais deſſein, pourroit beaucoup prejudicier aux
affaires du Roy, en vn temps ou les armé́es ſe mettoient en
campagne, & que les ennemis tireroient grand auantage de
ſon abſence, & les broüillons grande eſperance de reüſſir
dans leurs mauuais deſſeins.
Au ſortir de Meſſieurs, il y eut grande crierie dans la Salle
du Palais, de viue le Roy, & point de Mazarin ny de Maza¬
riniſtes.
L’apres-dnée dudit iour, la Reyne & monſieur le Duc
d’Orleans enuoycrent le Mareſchal de Grandmont à Saint
Maur vers monſieur le Prince, luy dire que la ſeureté eſtoit
toute entiere pour luy; Qu’il n’y auoit ou aucun attentat ny
auuais deſſein contre ſa perſonne, & qu’il pouuoit reuenir
ſur leurs paroles. Monſieur le Prince ne fit aucune reſponſe,
ſinon qu’il n’entreroit iamais aà̀ Paris, tant que la Reyne au¬
roir prés d’elle les valets du Cardinal Mazarin.
Il y eut grand concours de monde ce iour au Palais Royal,
la pluſpart des gens d’eſpée, allant comme pour témoigner
leur obeyſſance & fidelite au Roy. Monſieur le Prince eut
auſſi vn ombre infiny de gens qui le viſiterent, les vns pour
luy offrir ſeruice, & les autres par curioſit́ d’eſpier ſa conte¬
 nance; tout cela faiſant voir, que ſi l’affaire prenoit trait &
ne s’aceommodoit, on n’en deuoit eſperer qu’vne guerre Ci¬
uile, & beaucoup de trouble dans le Royaume.
Ce meſme iour . Iuillet, monſieur le Prince depeſcha
& enuoya dés lors aux autres Parlemens de France, auec la
Lertre cy-apres inſerée; ſur laquelle tous les Parlemens or¬
donnerent comme celuy de Paris, que la lettre ſeroit en¬
uoyée à la Reyne auparauant que de prendre aucune reſolu¬
tion, hormis celuy de Bordeaux, qui ordonna que le Roy &
la Reyne ſeroient tres-humblement ſuppliez d’efloigner de
leurs Conſeils les ſieurs Seruien, le Tellier & Lyonne, pour