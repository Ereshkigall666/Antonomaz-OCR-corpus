
40
ment qui ſe deuoit faire au Conſeil du Roy, & quantité
d’autres depeſches, Qu’iceluy Ondedei fuſt arriue pluſtoſt
s’il n’auoit eſté pris par les ennemis, leſquels ſç̧achans qu’il
venoit troubler la France, l’auoient laiſſé aller ſans ranç̧on
& ſans ouurir ſes pacquets; Que ſi la Compagnie vouloit
donner ordre de l’arreſter, il donneroit de grandes lumieres:
il dit en ſuite, que ſi les regimẽs deCondé, Conty, Anguien, &
autres troupes qui ſont ſous ſon cõmandement, n’auoient
pas encor joint l’arḿe, c’eſtoit à cauſe d’vn ordre qui auoit
eſté enuoyé au Mareſchal d’Aumont, homme deuoüé audit
Cardinal, de les tailler en pieces, pour en ſuite venir vers Pa¬
ris auec l’armée, y amener le Cardinal en triomphe;Que c’é¬
toit par cette raiſon que noſtre armée qui donnoit de la ter¬
reur par tous les pays-bas n’entreprenoit rien; que s’il plaiſoit
au Roy d’enuoyer à ces troupes quelqu’n pour le comman¬
der, elles obeï̈roient & marcheroient où on les enuoye¬
roit.
Ayant ceſſe de parler, mõſieur le premier Preſident dit, qu’il
auoit peine de le voir en cette place, ſans qu’il euſt rendu ſes
deuoits au Roy, & les reſpects’auſquels il eſt obligé par ſa
naiſſance, vſant de ces paroles, qu’il ſembloit qu’il vouluſt
éleuer autel contre autel: à quoy monſieur le Prince reſpon¬
dit, Qu’il ne pouuoit laiſſer paſſer cette parole, qu’il ſçauoit
bien le reſpect qu’il deuoit au Roy, & qu’il n’y manqueroit
iamais quand il le pourroit rendre auec ſeuretée de ſa perſon¬
ne;que de demander ſes aſſeurances, n’eſt point eſſeuer autel
contre autel, & que le temps feroit connoiſtre ſi tous ceux
qui parlent ſont portez d’vn zele vray & fidelle, & ſides inte¬
reſts partieuliers ne les meut point.
Monſieur le premier preſident luy repartit,Que ſi ces paro¬
les luy eſtoient addreſſées, il ne luy ſeroit pas difficile de faire
voir qu’il n’a iamais eſté capable d’aucun intereſt, & qu’il n’a¬
uoit à rendre compte de ſes actions qu’au Roy & à laCompa¬
gnie.
Et ſur ce que monſieur le premier Preſident dit à monſieur
le Prince, qu’il auoit eſté au Cours le Lundy, le Roy y eſtant,
comme pour le brauer;il dit qu’il y auoit eſté, & qu’ayant ren-¬
contré