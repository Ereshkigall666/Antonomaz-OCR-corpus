a26;
En ſuitte de ce, Monſieur le Preſident dé Neſmond a fait
ſa Relation, & dit; Que le Samedy vingt-troiſieſme Mars
dernier, il eut ordre auec Meſſieurs les Deputez de la Com¬
pagnie, de ſe tranſporter vers le Roy, pour luy potter les Re¬
monſtrances par ecrit de ladite Cour; qui trouua bon qu’el¬
les fuſſent receuës, (ce qui fut fait:Partirent le Ieudy enſui.
uant, allerent diſner à Linas, & coucherent à Eſtampes; ſe
rendirent à Orleans le Samedy veille de Paſque, où ils fu¬
rent receus & viſitez par tous les ordres &Officiers de la Vil¬
le, auec beaucoup de roſpet & de ciuilité: Et apres auoir re¬
ceu diuers ordres de la part de ſa Majeſté, ſe rendirent aà̀ Sul¬
ly, où ils furent vifitez de pluſieuts perſonnes de qualite, &
furent conduits en la maiſon du Roy; où eſtant aduertis par
le ſieur de Guenegaud Secretaire d’Eſtat, d’entrer au Cabi¬
net de ſa Majeſté; ils le virent aſſis en vne chaire, à ſa main
droicte, la Reyne aſſiſe à gauche, Monſieur le Duc d’Anjou
debout, aà̀ main droicte derriere monſieur le Garde des
Sceaux, M. le Duc d’Anuille, meſſieurs les Mareſchaux de
Villeroy & du Pleſſis, les ſieurs de Brienne, de la Vriliere, le
Tellier, & de Guenegaud Secretaires d’Eſtat, Monſieur
Champlaſtreux ſans autre perſonne. Apres auoir fait hum¬
bles reuorences à ſa Majeſté, ledit ſieur Preſident dit en ces
termes.
SIR E, c’eſt auec vn extré́me regret de voſtre Parlement,
que la premiere deputation qu’il a fait à V. M. pour luy faire
connoiſtre les malheurs qui menaçoient la France, a eſté.
ſuiuie des effects dont il n’auoit encore que la crainte: Nous
eſperions que ſa bonte preuenant les accidensfuneſtes, que
portoit auec ſoy l’entrée du Car di nal MAazarin, arreſteroit le
cours de ce deſſein; Mais nous voyans priuez de certe atten¬
te, nos deſirs & nos vœux ſans ſuccez & ſans fruit, nous ſom¬
mes obligez de luy porter par eſcrit nos Remonſtrances &
nos plaintes, pour nous acquitter du deuoir de nos charges
enuers le public & la poſterité. Ces Remonſtrances, S IRE,
ont pour fondement principal, la Deelararion & les paroles
 de voſtre Majeſté, données ſi ſouuent à̀ voſtre Parlement,
depoſees dans nos Regiſtres, & publiees à tout le Royaume