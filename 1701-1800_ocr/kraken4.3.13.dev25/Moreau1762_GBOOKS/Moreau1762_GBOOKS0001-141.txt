36
Le Lundy quatriéme Decembre 16.
E iour ſur les huit heures, les Chambres aſſemblé́es
comme il auoit eſte arreſté le Samedy precedent: Mon¬
ſieur de Choiſi Chancelier de monſieur le Due d’Orleans ſe¬
roit entré en la grand’Chambre, où ayant pris place au deſ¬
ſus du dernier de laGrand’Chambre, il auroit dit, Que M. le
Due d’Orleans luy auoit commandé de venir à̀ l’Aſſemblée
 pour prier la Compagnie de la part de ſon Alteſſe Royale de
paſſer outre à la deliberation ou à l’enregiſtrement de la De¬
claration contre monſieur le Prince, à laquelle elle ne vou¬
loit pas aſſiſter, mais ſeulenment à la deliberation qui ſe pour¬
roit faire ſur la ſeconde partie des Concluſions de rmeſſieurs
les Gens duRoy concernant le Cardinal Mazarin; Que pour
ce Chef il prioit la Compagnie de l’aduertir auant que d’en¬
trer en deliberation.
Ce fair, & le ſieur de Choiſi s’eſtant retiré, la deliberation
auroit eſté commencée & acheuée auant que ſe ſeparer.
Monſieur Meſnardeau Rapporteurayant eſte d’aduis d’en¬
regiſtrer:Monſieur Brouſſel dit; Que la Declaration contre
monſieur le Prince eſtoit vne condamnation, laquelle ne
pouuoit ausoir lieu ſans qu’il y euſt au prealable quelque
confirmation en forme judiciaire; Que pour condamner
vn Prince du Sang, il falloit que le Roy fuſt preſent au Par¬
lement, aſſiſté des Ducs & Pairs de France; Il fut d’aduis con¬
traire au precedent; ſç̧auoir eſt, de ſurſeoir à l’enregiſtre¬
ment, & cependant ordonner deffenſes aà̀ monſieur le Prin¬
ce de prendre les armes concre le Roy, & diuertir les de¬
niers de ſa Majeſté Enjoint à luy de ſe rendre proche la per¬
ſonne du Roy, & à ceuxlqui le ſuiuent deſe retirer en leurs
maiſons, à faute dequoy il ſera procedé contre eux comme
criminels de leze-Majeſte; &auſſi de deputer vers ſon Alteſſe
Royale, pour la prier de continuer les ſoins pour vn accom¬
modement.
Monſieur le Nain dit, Qu’il ne falloit pas tirer de cette
Declaration vne condamnation, ſnon apres le mois expiré,