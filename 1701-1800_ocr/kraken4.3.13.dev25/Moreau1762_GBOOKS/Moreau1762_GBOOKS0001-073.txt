 68
luy donna, empeſchant ceux qui l’accompagnoient de con¬
 tinuer à crier au Mazarin comme ils auoient commencé ap¬
perceuant monſieur le Coadjuteur.
 En conſequence de cet arreſteé du Parlement, Meſſieurs
les Gens du Roy le iour meſme ſeroient allez vers monſieur
le Chancelier, luy demander à quel iour la Reine auroit la
commodité d’entendre les Remonſtrances du Parlement,;
lequel leur auroit dit, qu’ils euſſent à venir le Mercredy ſui¬
uant ſur le ſoir.
Le Lundy a8. & le Mardy29. Aouſt 65.
Es deux iours les Chambres furent aſſemblées, . le
APrince s’y eſtant trouué, & inſiſtant ſur ſa iuſtification, &
demandant touſiours que la Reine fiſt voir les preuues de
ſon eſcrit: Mais meſſieurs ne voulant entrer en aucune deli¬
berarion ſans M. le Duc d’Orleans, auroient arreſte leLundy,
qu’il ſeroit prié de venir prendre ſa place: Il eſtoit allé à̀ Li¬
mours mal-content, de ce que la Reine auoit rappellé́ . de
Chaſteau-neuf; & ſans ſa participation l’auoit fait Chef du
Conſeil, & n’eſtoit pas encor de retour ledit iour Mar dy: Si
bien qu’en l’Aſſemblée on auroit fait lecture d’vne Declara¬
tion contre le Cardinal aaz. en laquelle s’eſtant encor trouué
quelques mots à reformer, elle auroit eſté́ renuoyée par Meſ¬
ſieurs les Gens du Roy, auec ordre de ſupplier la Reine de
la faire expedier au deſir du Parlement: En ſuite ayant eſté
parlé des deſordres des gens de guerre, auroit eſté arreſté, que
l’on enuoyroit des Commiſſaires par toutes les Prouinces,
pour en informer & les empeſcher ſi faire ſe pourroit: Et
d’autant qu’il y auoit beaucoup d’autres affaires propoſées,
l’Aſſemblée auroit eſté remiſe au lendemain, & reſolu de
s’aſſembler inceſſamment, iuſqu’à̀ ce que tout fuſt vuidé.
Or ſur le bruit qui couroit, que M. le Duc d’Orleans ne
vouloit point reuenir, . le Prince qui auoit ſa iuſtification
fort en l’eſprit, partit l’apreſdîné́e de ce iour auec M. de Beau¬
fort, pour aller à Limours prier ſon Alteſſe Royale de venir
à Paris.