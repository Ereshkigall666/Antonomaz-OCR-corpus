
16
Corpe des Trouppes que nous entretenons depuis long-temps pour la
pluſpart, Et dont ceux qui ont eſté leuez depuis peu ont eſté aſſerablez
par noſte exprés commandement, & ſont preſentement agiſſans prés de
Nos ſuiuant nos Ordres, à des Corps eſtrangers ſoldoyez de l’argent
d’Eſpagne, & à deſſein d’entrer dans noſtre Royaume à̀ l’inſtance du
Prince de Condé & de ceux de ſon Party declarez criminels de leze¬
Majeſté, afin de rauager nos Prouinces, & de parrager noſtre Eſtat, s’il
leur eſtot loiſible. Er d’autant qu’il n’y a que de la diuiſion des membres
d’auec lear Chf& le Roy, qui puiſſe cauſer à la France la deſolation&
le ml-heur qni ſemble la menacer, n’ayant iamais eſté poſſible aux
Eſtrangers de luy nuire tandis qu’elle a eſté vnie auec toutes ſes forces,
& que nous ſ̧uons que l’exemple de voſtre Compagnie, l’authorite
qu’elle tient de Nous, la ſageſſe qu’elle apporte à dſcerner la verité d’a.
uec la ſuppnſition & l’application des remedes qui dépendent de la Iuſti¬
ce, peuuent nous ay der vtilement au bien & au repos de l’Eſtat, & à em¬
peſcher que nos Subjets ne ſoient abuſez par les faux pretextes & par les
artifices que l’on met en vſage pour les ſeduire, tandis que Nous em¬
ployerons noſtre Perſonne & nos armes pour le deffendre contre nos
ennemis, & pour ranger dans le deuoir tous ceux de nos Subjets qui
s’en ſont eſloignez;, Nous vous exhortons d’apporter tout ce qui deépen¬
dra de vous pour le maintien de cette vnion, pour le bien de noſtre ſer¬
uice, & le ſoulagement de noſtre Peuple en cette occurrence; & pour
cette fin Novs vovs m a ndons ert ordonnons tres-expreſ¬
ſement, que toutes affaires ceſſantes & poſtpoſées, & ſur les requiſitions
de noſt e Procureur General, vous ayez à informer & faire informer en
diligence de tout ce qui s’eſt paſſe & qui pourra arriuer ſur l’entrée des
Trouppes de nos ennemis venans de Flandres ſous le Commandement
dudit Duc de Nemours, ſur la marche dudit Duc de Beaufort dans nos
Prouinces, auec les Trouppes qu’il commande au prejudice des Ordres
qu’elles ont euës de Nous, d’aller & demeurer dans leurs garniſons, cir¬
conſtances & dépendances deſdits faits, & à proceder contre les autheurs
& coulpables deſdirs attentats, & contre tous ceux qui auront fauoriſe
noſdits Ennemis & Rebelles ſelon la rigueur des Loix de noſtre Royau¬
me & de nos Ordonnances, Ce que nous promettant de voſtre affection
pour le bien de noſtre Eſtat & de noſtre ſeruice, & de voſtre prudence &
bonne conduite ſur vne occaſion ſi importante; Nous n’adjouſterons rien
à cette Lettre, que pour vous aſſeurer que nous ne deſirons rien d’auan¬
tage que de nous approcher de vous, pour appuyer par noſtre preſence
l’authorité de noſtre Juſtice, & de vous faire reſſentir, ainſi qu’à tous nos
fileles ſubiers de noſtre bonne Ville de Paris, les effets accouſtumez de
noſtre bonté; n’y faites doncques faute: C ARtel eſt noſtre plaiſir.
Donné