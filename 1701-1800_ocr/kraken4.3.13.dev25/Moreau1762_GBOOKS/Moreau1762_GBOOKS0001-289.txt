284
Apres quoy, M. le Prince faiſant séblable proteſtation, dit
preſque les meſmes choſes qu’il auoit cy-deuant dit au Par.
lement. Puis M. le Duc d’Orleans reprenant la parole, dit;
Qu’il ne deſiroit rien innouer ny rien faire contre les priui¬
leges de la Ville, qu’il ſçauoit ce qui auoit eſté pratiqué au¬
tresfois par des Princes du Sang, qui auoient eſteé à l’Hoſtel
de Ville; leſquels s’eſtoient retirez apres auoir fait entendre
le ſujet qui les y faiſoit aller; afin de laiſſer les ſuffrages li¬
bres: & auſſi-toſt ſe retira, & M le Prince auſſi.
Apres que M.le Duc d’Orleans & M. le Prince furent ſortis,
entra le Mareſchal de l’Hoſpital, Gouuerneur de Paris; le¬
quel auroit pris place au meſme lieu où̀ eſtoient les Princes,
la chaiſe à bras, & le daiz en ayant eſté oſtez: Puis M le Pre¬
uoſt des Marchands fit faire lecture de l’Arreſt, qui ordon¬
noit l’Aſſemblée; des Declarations & Arreſts rendus contre
le Card. Maz. comme du narré de ce que M le Preſident de
Neſmond auoit dit au Roy, lors qu’il auoit porté à ſa Maje¬
ſte les Remonſtrances du Parlement:la réponſe qu’auoit fai¬
te Mle Garde des Sceaux, à la replique dudit ſieur Preſident
de Neſmond, le tout ayant eſt́ imprimé à cet effect, & que
l’on peut voir cy-deuant au 2; Mars, & partant point neceſ¬
ſaire de le repeter.
Toutes les lectures eſtant faites, M. Pietre Procureur du
Roy de la Ville, auroit pris ſes Concluſions, apres auoir fait
vn fort beau diſcours; & repreſenté́ qu’il n’eſtoit pas nou¬
ueau que la Ville de Paris euſt fait ſes Remonſtrances au
Roy, pour des affaires importantes à̀ l’Eſtat; Qu’elle eſt laCa¬
pitale du Royaume, & comme l’œil qui doit voir, & conſide¬
rer les deſordres de l’Eſtat, pour trauailler de ſon coſteé aux
remedes qu’il y faut apporter. Il cotta pluſieurs exemples
dans l’Hiſtoire, pour monſtrer que laVille s’eſtoit meſlée des
affaires d’Eſtat en pluſieurs rencontres, ayant ſous les Roys
Charles IX. & Henry III. fait des aſſemblées & des Remon¬
 ſtrances de ſon propre mouuement, ſans qu’aucun Arreſt
luy euſt ordonné de le faire; & plus recemment ſous Henry
IV. qui donna cet Eloge à la Ville de Paris, qu’elle eſtoit
l’œil de ſon Royaume, par lequel tout le Corps de ce grand