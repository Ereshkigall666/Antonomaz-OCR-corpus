l
2u
qu’il puifſe eſtre: Que leuer des Gens de guerre, donner
des Commiſſions pour cét effet, introduire vn Corps d’E¬
ſtrangers, non ſeulement ſans la participation, mais contre
les ordres du Royeſt vne choſe qui n’a jamais eſteé approuuée
dans cette Compagnie, laquelle eſt en poſſeſſion de reſiſter
quelquesfois aux volontez du Roy par Remonſtrances, ſup¬
plications & aurres voyes d’honneur, & non jamais par les
armes, leſquelles Dieu a miſe entre les mains des Souuerains;
ce qu’il n’ajamaais authoriſé entre les mains des Sujets contre
leur Souuerain. Ce que nous penſions deuoir repreſenter
aà la Cour en la preſence de Monſieur le Duc d’Drlcans, qui a
touſiours donné par ſes actions l’exemple de l’obeyſſance,
afin que ce qui n’eſt arriú jamais dans cette Compagnie,
’authoriſer la rebellion & la Guerre Ciuile, n’arriue pas en ce
rencontre, dans lequel la Compagnie demeurant dans ſon
deuoir, doit trauailler à l’expultion du Cardinal Mazarin par
les voyes qui ſont honneſtes & legitimes, & qu ſont conue¬
nables aà̀ ſa condition, ſans ſe departir des voyes de reſpect, &
l’exemple de la fidelite que nous deuons monſtrer à tous les
peuples; Et ont eſté les Concluſions dudit Procureur Gene¬
ral donnees, & deſquel les la teneur enſuir. Ie perſiſte aux
Concluſions par moy priſes de vue voix, & par eſcrit: Et
requiers qu’il ſoit inceſſamment trauaille aux Remonſtran¬
ces cy-deuant ordonnées; Et atteadu les neceſſitez vrgentes
de l’Eſtat, qu’il ſera preſentement eſcrit au Roy pour offrir le
ſeruice, obeyſſance & entremiſe de la Compagnie, & faire
ouuerture de quelque Conference d’aucuns Deputez d’i¬
celle, en l’occaſion du perl preſent de l’Eſtat. Et pour re¬
monſtrer audit Seigneur Roy, que le ſejour du Cardinal
Mazarin pres de ſa Perſonne, & dans ſes Conſcils, eſt la cauſe,
la matiere, & le ptetete de tous les maux dont Eſtat eſt
affligé, & de la ſuitte de plus grands dont il eſt menacé; Et
que l’eſloignement dudit Cardinal eſt le plus prompt & le
ſeul remede pour v paruenir; Et qu’outre ſous le bon plaiſir
du Roy, il ſera eſcrit à noſtre Sainct Pere le Pape, pour le prier
d’auoir égard aux mal-heurs de la France, & de laChreſtienté,
& d’interpoſer ſon authorite pour r’appeller ledit Cardinal