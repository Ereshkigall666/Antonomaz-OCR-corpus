5
A couper i’offre mon cou,
Quoy que gajeure de fou,
Qu’il voudroit comme ie gage
Eſtre en vn moindre vilage
Que n’eſt celuy de Clamard,
Ou pluſtoſt de Vaugitard:
Mais ie ſçay que tout le monde,
Ie ne parle point de fronde,
Eſt d’auis contraire au ſien,
Et qu’on dit qu’il eſt fort bien.
Fort bien ſoit i’en ſuis tres-ayſe,
Moy qui rime dans ma chaiſe
Sur le burleſque ſujet,
Dont Conde ſera l’objet.
Dans ce plaiſant exercice,
I’obeysà mon caprice,
Sans iurer en Simonet,
Sans enfoncer mon bonnet,
Sans faire le frenetique,
Ie ſuis ma veine Poëtique,
Ce qui vient en mon eſprit
Eſt auſſi-toſt par eſcrit,
Et ma veine eſt ſi coulante,
Et ma Muſe eſt ſi preſſante,
Qu’à peine ay-je le loiſir
D’auoir le temps de choiſir,
Et qu’onm’oblige à eſcrire
Afin de’te faire rire.
B