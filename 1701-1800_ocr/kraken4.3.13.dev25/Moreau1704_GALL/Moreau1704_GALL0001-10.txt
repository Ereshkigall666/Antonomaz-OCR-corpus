¬ 
De ce Pluton rauiſſeur
Qui n’a pas trop de douceur
Pour obeyr à Iuſtice,
Il faut que de ſa malice
Il endure chaſtiment
Iuſqu’au iour du Iugement,
Il n’a pas dequoy ſe plaindre,
Il n’a pas ſujet de craindre,
Puis qu’il eſt loing des haards
Que l’on trouue aux Champs de Mars,
Il eſt en lieu ce me ſemble
Qui comme Baſtille tremble,
Sans de terre tremblement
Qu’il n’ait crainte ſeulement:
Qu’il n’ait point peur de l’orage,
On ne fait point là naufrage,
Quant à moy i’en ſuis certain,
Si ce n’eſt queſon deſtin
Suſcitaſt quelque tempeſte
Qui luy vint oſter la teſte,
Pour moy ie le dis tout bas,
Ie ne l’en guarantis pas,
Ie ne reſpons pour perſonne,
Que chacun ſe cautionne,
Et viue ſi ſagement
Qu’il n’ait peur de chaſtiment:
Que chacun en ſa chacune
Viue en paix en ſa fortune,