
dautant qu’il eſtoit la vertu meſme: Richelieu s’en
leruoit comme d’vne coupe d’or, pour voiler ſes
vices, à cauſe qu’il connoiſſoit cette belle par la
Theorie: & Mazarin a vne ignorance qui luy creue
les yeux, parce qu’il ne l’a iamajs veuë.
A cauſe qu’il pratiquoit la vertu, IEsvs fut bon à
ſes freres: dautant qu’il ne la gouſta iamais, Riche¬
lieu fut ſi pointilleux & barbare aux hommes: &
parce que Mazarin ne ſçait pas d’ou elle eſt natiue,
il en ignore les traces, c’eſt pourquoy il ſe ſera à la
fin funeſte à luy-meſme.
Or donc (pour reprendre mon diſcours comme
la ſcience de lEsus eſt verirable, il faut neceſſaire¬
ment que celle des Docteurs de ces Miniſtres ſoit
fauſſe, & par conſequent, puis que IESvs reprouue ce
qu’ils aprouuent, & qu’ils reprouuent ce qu’il aprou¬
ue; ils doiuent confeſſer hautement qu’ils renoncent
IESVS pour ſouſtenir Mazarin & Richelieu, s’ils
n’aiment mieux abandonner Richelieu & Mazarin,
afin de conſeruer le diuin Verbe.
IEsSvS a tout fait pour l’hõneur de ſon Pere: Rche¬
lieu n’a rien entrepris qu’afin de s’agrandi: & Maza¬
rin veur faire quelque choſe pour faire parler de luy.
La ſainteté eſtoit en IESvs; l’hipocriſie en Ri
chelieu; & la profanation en Mazarin. L’vn eſt
humble, l’autre eſt ſuperbe, & l’autre nage dans
l’orgueil
Le premier eſt libre de ſes perfections, le ſecond
eſt eſclaue de ſes ſubtils vices, & le troiſiéme eſt ſlerf
 de ſes groſſiers forfaits.