19
VnConquerant ſi redoutable,
Vn autre Alexandre indomtable.
Vn Ceſar vainqueur des vainqueurs.
Vn Cœur le miracle des cœurs,
Vn Heros de telle importance,
Ce Mars la gloire de la France
Et la terreur de l’Vniuers,
Qui par tant de beaux faits diuers
A ſigaalé ſon grand Courage.
Vn ſot luy faire vn tel outrage?
Vn lache, vnfourbe, vn feneant,
Vn geux, vn homme de neant,
Deffier la force ſupreme,
 S’attaquer à la Valeur meſme,
Mettre vn ſi grand homme en priſon,
Encor ſans rime ny raiſon?
Auoit-il commis quelque crime
qui rendit ce couplegitime?
Non non le mal qu’il auoit fait,
C’eſtoit d’eſtre vn Prince parfait,
D’auoir forcé maintes murailles,
D’auoir gaigné maintes batailles,
D’auoir fait tant d’admirateurs,
D’auoir ſeruy ſes ſeruiteurs,
D’auoir ſauué ce trompeur meſme
Auec vne chaleur extreme:
Car ſans luy cent fois on l’eut pris
Depuis la guerre de Paris,
Et la Populace ennemie
En eût fait vne anatcmie:
Mais ’ingrat ſe meſconnoiſſan
Enuers cet llluſtre Innocent,
Sçeut bien, quoy que fort incapable,
En faire vn llluſtre coupable,
Pour en faire d’vn coup dernier
Vn plusIlluſtre Priſonnier,