g
De ſe voir en perdant la France,
Perdre encore toute eſperance..
Trop heureux parmi ſes tourmens,
qu’il ſauue tant de diamans.
Trop heureux parmy ſes detreſſes,
quil emporte tant de richeſſes:!
Car s’il eut reſté dans Pari,
Il euſt enfin eſté ſurpris.
On euſt ué ce pauure Cancre
Comme on tua le Marquis d’Ancre.
Mais s’il a du mal, à ſon dam.
Ne ſator ltra Crepidam.
Pourquoy vouloir l’Inſatiable
Faire plus qu’il n’eſtoit capable,
Chacun doit faire ſon meſtier,
Iuſques au moindre Sauerier.
Et pour bien faire, & pour bien eſtre,
Il faut qu’on ſache ſe conneſtre.
S’il euſt eſté moins imprudent,
Sil euſt eſté moins impudent,
S’il euſt fait la Paix generalle
D’vne façon franche & loyalle.
S’il euſt ſçeu gagner les eſprits
Il ſeroit encor dans Paris
Bien mieux que le Pape dans Rome,
 Conſideré, comme vn grand homme,
Aime des petits & des grands:
Car les Franç̧ois ſont touſiours franecs,
Il eſt beſois qu’on les manie
Non pas auecque tyrannie:
Mais pluſtoſt auecque douceur,
Et c’eſt ce qui gaigne le cœur:
Mais luy viuant tout au contraire,
A deſcrié ſon Miniſtere.
e