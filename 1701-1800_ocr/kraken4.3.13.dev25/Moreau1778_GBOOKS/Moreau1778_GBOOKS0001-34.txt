 33
Luy qui gouuernoit vn Royaume,.
Il va du Haure vers Bapau?
Graueline le’ tente fort,
Auec ſes murs & ſon beau port.
Donquerque dans cette occurrence
Seroit fort à ſa bien-ſeance.
Dieppe ne luy plaiſt pas mal
Contre vn deſaſtre ſi fatal.
Il voudroit bien renir Broüage
A n’y manger que du fromage,
Apres tant de ſi bons repas:
Mais pourtant il ne l’aura pas.
Pour Doulanis il y peut bien eſtre
Comme paſſant non tomme maiſtre:
Car enfin chacun craint ſa peau,
Et pour vn ſot rouge chapeau,
Vn homme n’eſt iamais ſi beſte
Que de vouloir perdre ſa teſte.
Sedan luy ſera bien ſalé,.
A ce Cardinal raualé.
Il voudroit bien par l’eſcarcelle,
Gaigner Peronne la pucelle:
Mais chacun luy tournant le dos
Luy dit par tout neſcio vos.
Point de Mazarin dans la France,
Point de voleur, point d’Eminence.
Tire tes chauſſes Cardinal
Ton cas eſt fale & va bien mal.
Vous diriez que c’eſt quelque diable,
Et ſon nom eſt plus effroyable.
Que celuy du Moine-bouru
De qui le bruit a tant couu:
Mais puis qu’il cherche vne retraite,.
Que ne va-til tcout d’vne traire
A Bourdeaux dont il fut vainqueur,
On l’y receura de bon ceu.
1
 Q