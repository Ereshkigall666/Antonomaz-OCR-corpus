 23
Qui ſeroit encor vne fois
D’Eſpagnol deuenu François.
Quant à̀ la pauure Catalogne,
Doit-il pas mourir de vergogne,
D’auoir ſi fort abandonné,
Vn beau pais qui s’eſt donné:
Mais parſons des Mazarinades,
Qu ’il fit du temps des Barricades
 Icy meſme dedans Paris,
Ie penſe qu’il fut bien ſurpris,
Lors qu’il vid grouiller par la ville,
De gens armez plus de cent mille,
Comment diabſe ce déloyal
Trembloit dans le Palais Royal,
Quand on luy rompoit la ceruelle
De rendre Monſieur de Bruſſelle,
Et que chacun crioit ſans fin
Au Mazarin, au Mazarin.
Il le témoigna bien en ſuite
Lors que de nuit il prit la fuite,
Et la fit prendre encor au Roy,
Pour le faire mourir d’effroy.
O Dieu quelle haute inſolence1
O Dieu l’eſtrange violence
Et l’abominable attentat
Pour vn grand Miniſtre d’Eſtat.
Mais luy bien plus abominable
Et bien plus endiableé qu’vn diable,
D’auoir conçeu dedans ſon ſein
Ce furieux & noir deſſein,
De perdre pour perdre la Fronde
Paris le plus grand lieu du monde:
Mais le Ciel qui fut lors Frondeur
Garda Paris dans ſa grandeur,
Et la Fronde bien ſecondée
Fut aſſez mal contrefrondée