4o8
vn long temps, ces trefues ne pouuoient ſeruir qu’à les faire débander:
qu’elles ſeroient en fin reduites en eſtat de ne rien oſer entreprendre; Sur
quoy monſieur de Nouion ayant dit qu’il falloit deliberer, & les aduis de
pluſies demandez; Monſieur Payen en rang d’opiner auroit repreſenté
qu’il y auoit beaucoup à dire de part & d’autre, mais que n’ayant encor eſté
faite aucune cntrepriſe de cette part, il eſtimoit que la trefue ne ſeroit point
inutile; Sur quoy interrompu par Meſſieurs de Boiuillon & de la More,¬
diſans qu’il ſeimbloit les vouloir enrreprendre, qu’ils auoient fait ce que par
experience ils auoient iugé deuoir faire & eſtre neceſſaire, & animezpar
quelque bruit qui s’eſtoit ecſleué pour preuenir d’autres paroles, & meſme
par la repartie dudit ſieur Payen, qui dit ne ſçauoir pas pourquoy ils l’atrt¬
quoirent, luy repliquerent que c’eſtoient ſes belles commiſſions données
pour 4ou 5ooo. hommes, & qui s’eſtoient éuanoüis, que c’eſtoit ce qui auoſt
cauſeé le retardement,ſi aucun y en auoit.
Mais les opinions repriſes & continuées, vn des Meſſieurs dit quel’o
faiſoit à ſainct Germain le poſſible pour allumer vne diuiſion contre Meſ¬
ſieurs les Generaux, que le Protureur du Roy auoit conuoqué & aſſemblé
quelques notables Bourgeois, & leur auoit demandeé s’ils ne vouloient pas
quitter le parti des P’rinces, pour celuy du Parlement: Monſieur le Preſi¬
dent de Nouion l’interropant, auroit dit, que cela ne pouuoiteſtre, n’eſtant
pas au pouuoir du Procureur du Roy de faire relles aſſembleées: mais ieeluy
reprenant la parole, dit qu’il ſçauoit bien ce qu’il diſoit, & que plus elé que
perſonne au ſeruice du Roy, il nemanqueroit iamais en ces rencontres de
dire la verité, & ce qu’il ſç̧auoit lors qu’il s’agiroit comme à preſent du ſer¬
uice de ſa Majeſté; & concluant ſon aduis dit, qu’il penſoit que la trefue de¬
uoit ſe remettre à la prudence de Meſſieurs les Generaux: & vn autre
ayant eſté d’aduis de ladireſurſeance, à la charge qu’au premier acte d’ho.
ſtilité, on commenceroit la rupture par la demolition de la baſtille, tous
Meſſieurs ſe ſeroient eſcriez qu’il y auoit long temps que cela deuoit eſtre
fait & les aduis tous pris & leus de trois qui auoient eſté propoſez, il auroit
paſſé aà quarre iours de trefue, pendant leſquels Meſſieurs les Deputez ſe¬
roient ſuppliez d’exterminer la Conference, & qu’il ſeroit informe contre
ceux qui faiſoient des aſſemblées particulieres.
Et ſur les ſix heures du ſoir la Cour s’eſtant leuée, auroit trouué dans la
Salle, & par tout, vne foule innombrable de gens de toutes ſortes qui
crioient point de trefue, la guerre pour chaſſerle Mazarin, auec termes in.¬
ſolens, & jettoient meſmes des billets, leſquels portoient qu’il falloit aſſom¬
mer pluſieurs qu’ils denommoient.