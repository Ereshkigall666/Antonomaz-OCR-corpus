12
rre but à prendre les armes que le ſeruice du Roy, l’appuy de l’Eſtat, & le bienpu¬
blic, pour lequel il vouloit viure & mourir, dont il aſſeuroit la Compagnie; &
pour gage de ſa parole, qu’il offroit pour oſtages les deux perſonnes qui luy
eſtoient les plus cheres, Madame ſa femme ſœur de Monſieur le Prince de Conty,
& Mademoiſelle ſa fille, leſquelles il ſupplioit la Cout faire conduire à l’Hoſtel de
Ville & les y garder.
Apres quoy Monſieur le premier Preſident luy ayant fait remerciment pour
rourela Compagnie, ledit fiear de Longueuille auroit reparti, qu’il reit eroit les
proteſtations qu’il venoit de faireà la Compagnie, & que les paroles ſeroiene
ſuiuies d’effets, & qu’il donnoit aſſeurance de tout ſon Gouuernement pour le
ſeruice du Roy, de l’eſtat, du public, & de la Compagnie.
En ſuite de ce
  Onſieur le Duc de Boiüillon ſeroit entre en la grande Chambre, conduit
VApar deſſous les bras par deux Gentils hommes, à cauſe de ſon incommodi¬
té des gouttes, donr il eſtoit trauaillé, & ſe ſeroit aſſis au deſſous de Monſieur de
Longuecuille; lequel apres auoir fait pareille proteſtation de ſeruice à la Compa¬
gnie, & reſmoigné que ce n’eſtoit point ſon intereſt partieulier ny la penſée de
ſon reſtabliſſement dans la ville de Sedan qui l’auoit obligé de prendre cetre oc¬
caſion pour venir offrir ſon ſeruice aà dladite Compagnie, mais le ſeul motif du ſer¬
uice du Roy & dubien de l’Eſtat, pour lequel il voloit ſacrifier ſa vie, ſon hon¬
neur & ſon bien, ne voulant auoir ny poſſeder de bien que par la grande juſtice
qu’il eſpcroit du Parlement, que ſeul il vouloit auoir pour iuge & pour arbitre.
 Monſieur le premier Preſident l’auroit pareillement remercié & complimenté6
fort ciuilement, & remonſtré qu’en vue cauſe ſi importante il deuoit y auoir en¬
tre eux vne correſpondance & vnion mutuelle, ſans laquelle l’ordre ae pouuoit
ſubſiſter.
A quoy auroit ledit ſieur de Boiiillon reparti, qu’elle ſeroit toute entiere deſa
part, & que trauaillant ſous la charge d’vn ſi grand Prince qu’eſtoit Monſieur le
Prince de Conty, il ne manqueroit d’obſeruer inuiolablement rous les ordres
qu’il luy donneroit; & que de ſ part pour aſſeurance de ſa parole qui ſeroit ſuiuie
de meilleurs effets, quoy que ſon corps fuſt, comme inutile en l’Etr qu’il eſtoit
lors, il auoit fait venir quatre enfans maſles qu’il donnoit pout oſtages à la Com¬
pagni, leſquels auſi bien que Madame & Madamoiſelle de lLongueuille auroient
à cet effect eſte conduits en l’Hoftel de Vile par aucuns de Meſſieurs de la Com¬
pagnie.
Monſieur le Duc de Boüillon ayant ceſſé de paler, Monſieur le Duc d’Elbeuf
auroit pris la parole, & reïteré de ſa part les proteſtations de ſeruices par luy cy¬
deuant faites à la Compagnie, & dont il eſperoit teſmoigner de veritables effets
dans la fonction de ſa charge de General des armes du roy ſous les ordres du Par¬
lement, donril auoit plû̂ à la Compagnie de l’honorer, en laquelle il vouloit
employer ſon ſang, ſa vie, celle de Meſſieurs ſes enfans; & qu’il eſperoit en don¬
ner des marques aſſeurées auec l’aſſiſtance de Monſieur le Duc de Boüiillon, qui
deuoit commander en cheftoute la cauallerie ſous ſes ordres, & que cela ſe deuoit
faire ſous laſouucraine authorité ds Parlemet.
Sur quoy