Qui auoient eſté vtiles,
Pour attraper le Vilageois,
Et par fois auſſi le Bourgeois.
Ayant donc finy ſon carnage
Il ſe mit a crier i’enrage,
le voudrois que les Mazarins
Auec les Diables & Lutins,
Qui ſont les Polonois, Herlaque,
Euſſent paſſez dedans la barque
De ce ſal vilain Caron,
Qui ne pardonne tout de bon
A aucun, non pas, mes aux Princes,
Qui perſecutent les Prouinces,
Où habites de bons ſujets,
Qui deuroient eſtre les objets
De leur amour, non de la haine,
Et qui ſont caufe que l’eſtreine,
Qu’on donnoit achaque ſaiſon
A moy qui ſuis certs vn larron:
Mais non pas des plus grands du monde
A ceſſé dés qu’on fit la ronde,
Au tour des mures de Paris:
Qu’au diable ſoyent les Antechriſts.
Car ie connois que ma pratique,
Qui attiroit quelqueruſtique
Qui me graiſſoit par fois la main
Me fait quaſi mourir de faim,
Et que faiſant durer ſa cauſe,
I’attrapois touſiours quelque choſe,
