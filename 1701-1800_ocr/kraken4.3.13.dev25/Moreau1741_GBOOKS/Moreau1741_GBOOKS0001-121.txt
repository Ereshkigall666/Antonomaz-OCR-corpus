11e
Le Mardy 5. Ianuier.
Hacun ce iour là eſtoit en reſiouyſſance, pendant que la Cour rramoit ce
qui arriua la nuict ſuiuante. Le Mareſchal de Grammond donna à ſoup¬
per au Roy, il ſe fit vne Royauteé contre la couſtume de France de ne point fai¬
re Royauté en la maiſon du Roy, ny ou eſt ſa Majeſté; il fit repreſenter la Co¬
aedie, apres laquelle on mena coucher le Roy, lequelon ne laiſſa long-temps
en repos.
 Le Mercredy 6. Ianuier.
E iour ſur les quatre heures du matin, le Roy Louys XIV. ageé de dix ans
quarre mois eſt ſorty de Paris, la Reyne, monſieur le Duc d’Anjou, & le
Cardinal Mazarin, alla à ſainct Germain: ceſte ſortie ſe fit en ceſte ſorte. Sur
les trois heures du marin, Monſieur le Duc d’Orleans qui auoit les gouttes, ſe
fit porter en chaire à la porte de la Conference; laquelle ayant fait ouurir, &
pris les clefs d’icelle, il monta en vne chambre pour ſe chauffer: peu de temps
apres, Meſſieurs le Prince, le Prince de Conty, Duc d’Anguyen, & le Cardi¬
nal Mazarin y arriuerent attendant la Reyne, laquelle ae tarda pas beaucoup
apres à ſe rendre à ladite porte, auec le Roy, Monſieur le Duc d’Anjou, Mon¬
ſieur de Villeroy, & Monſieur de Villequier Capitaine des Gardes du Corps:
eſtans tous ſortis du Palais Cardinal parla porte de derriere, quand ils furent
tous Aſſemblez, ils s’en allerent iuſqu’au milieu du Cours o ils s’arreſterent,
& enuoyerent le fieur de Cominge faire leuer Mademoiſelle, & luy porteror¬
dre de Monſieur le Duc d’Orleans ſon pere, de monter preſentement en ca¬
roſſe & les venir trouuer. Ils s’en allerent tous à ſainct Germain, le Chancel¬
lier, les Secretaires d’Eſtat; & les autres Conſeillers & Miniſtres partirent à la
pointe du iour auant que perſonne fut aduerty de la ſortie du Roy. Madame
la Duchefſe d’Or leans ne partit que ſur les huict heures, auce grand regret,
ayant toufiours reſiſté à ce voyage, & tire parole de Monſieur ſon mary, qu’il
ne partiroit point de Paris.
Si- toſt qu’il fut iour on ſç̧eut par toute la ville que l’on auoit enleué le Roy,
tout le Bourgeois en fut eſmeu, & au meſme temps ſe ſaiſit de la porte ſainct
Honoreé, afin d’empeſcher que rien n’en ſortit; ſi bien que pas vn Seigneur
ne pût ſortir; Madame de Longueuille demeura ſeule de toutes les Prin¬
ceſſes.
Au meſme temps les Conſeillers du Parlement allerent chez le prermier Pre¬
ſident, ils s’aſſemblerent tous en la grandeChambre pour auiſer ce qu’il y auoit
à faire; on leur donna aduis que le Roy auoit enuoyé vne lertre à Meſſieurs le
Preuoſt des Marchands & Eſcheuins de la ville de Paris, ſurquoy ils mande¬
rent le ſieut Fournier Preſident des Eſleus premier Eſcheuin, pour auoir com¬
munication de ceſte lettre; il fit quelque difficulté de leur monſtrer, mais en
fin il l’enuoya querir, & la leure en fut faite, en voicy la teneur.