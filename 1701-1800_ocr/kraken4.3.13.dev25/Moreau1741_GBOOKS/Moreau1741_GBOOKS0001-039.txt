2s8
Du ercredy huictieſme Iüllet.
E iour toutes les Chambres aſſemblé́es, on deputa des Cõnſeillers pout
ſe trouuer au P alais d’Orleans ſur les quatre heures de releuée. De la
grande Chambre furent choiſis Meſſi -urs Creſpin, Brouſſel, Hennequin, Fer¬
rand;tous les Preſidens au Mortier qui s’y voudtoient trouuer, vn Preſident
& vn Conſeiller de chaque Chambre des Enqueſtes & Requeſtes: ayant fait
ſçuoir aux Compagnies Souueraines de deputer deux de chacune, ainſi qu’il
auoit eſté arreſte le iour precedét, tous ſe rendirét au Palais d’Orleans à l’heu¬
re donnée; Meſſieurs le Cardinal & Chancelier y arriuerent les premiers, le
Parlerment le dernier. Monſieur le premier Preſident ayat veu des Conſeillers
d’Eſtat en place, dit, qu’ils ſe deuoienr retirer, n’ayant point de ſeance où cſt
le Parlement; Eux aucontreaire, ſouſtenant auoir place au Con ſeil du Roy.:
mais on les fit retiret, puis chacun ſe plaç: Meſſieurs le Cardinal & le Chãce¬
lier aux deux coſtez de ſon Alteſſe Royale, les Preſidens auſſi aux deux coſtez,
rous y eſtans, horſmis monſieur de Meſnes, le reſte prit place ſelon ſon rang.
Monſieur le Chancelier fit l’ouuerture par vn diſcours de trois quarts d’heure
à la loüang du Parlement, de ſa fidelité & de ſonzele au ſeruice du Roy: il
dit, que la Reyne approuuoit toutes leurs Aſſembleées & Deliberatiõs, & que
ce qu’ils yfont alloit u bien de l’Eſtat, auquel elle voy oit bien qu’il y auoit du
deſordre, & qu’il y falloit remedier, mais qu’elle n’auoit pas crû̂ cela ſe pou¬
uoir faire à preſent: que l’Arreſt donné pour la reuocation des Intendans
eſtoit iuſte; Que c’eſt vn ml qui ne luy peut eſtre imputeé, les ayant trouuez
eſtablis par le feu Roy en 65 elle n’auoit oſe les reuoquer en l’eſtat preſent
des affaires;& puiſque le Parlement auoit donné Arreſt, elle conſentoit à l’exe¬
cution, pourueu que ce fuſt par vne Declaration verifiée, afin que l’autho.
rité du Roy ne fuſt lezée, & que les peuples connuſſent que c’eſt ſa Maje¬.
ſté qui agit, dequoy ces Meſſieurs demeurerent d’accord. Puis mondit
ſieur le Chancelier dit, qu’il y auoit des termes en leur Arreſt leſquels
eſtoiont vn peu rudes, comme ( à peine de concuſſion;) ces Meſſicurs ayant
monſtre qu’ils ſont au terme de l’Ordonnance, il paſſa qu’ils demeureroient.
Monfieur le Cardinal prenant la parole diſt, qu’il eſtimoit eſtre bien faſ¬
cheux d’informer contre des perſonnes de qualité qui ont exercé des com¬
miſſions de cette nature, que cela feroit murmurer, & peut eſtre ſouleuer le
 peuple, lequel auroit ſujet de ſe plaindre, & dire qu’on auroit enuoyeé des
gens pour le piller & ruiner. A cela monſieur le premier Preſident reſpondit,
que le Roy par ce moyen oſtera aux peuples tout ſu jet de ſoupç̧on & de plain¬
te, faiſant punir ceux qui auront mal-verſe en leurs commiſſions, & que les
gens de bien tireront auantage de telles informations, puiſque leur probité́
ſera connuë de tous: cela paſſa encor, & fut arreſté que la Declaration ſeroit
conceuë aux meſmes termes de l’Arreſt. Monfieur le Chancelier qui ne de¬
mandoit qu’à temporiſer & empeſcher l’execution dudit Arreſt de reuoca¬
rion des Intendans, dit que cette Declaration ne pouuoit pas eſtre ſi toſt
dreſſeec & ſeellée. Monfieur le Preſident de Nouion dit, qu’il falloit qu’elle