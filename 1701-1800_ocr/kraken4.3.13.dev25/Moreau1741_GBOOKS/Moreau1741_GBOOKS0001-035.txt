 24
Du Samedy quatrieſme Iuillet 16̃48.
 1 
E iour toutes les Chambres aſſemblées, la Deliberation fut acheubs
& de l’aduis de Monſieur de Brouſſel ſuiui de la plus grande partie des
aurres Conſeillers, fut dreſſé vn Arreſt en la forme ſuiuante.
Ce iour la Cour toutes les Chambres aſſenblées, deliberant ſur le rap¬
port fait par les Deputez par elle commis du contenu au premier article
des propoſitions faires par les Deputez des Compagnies aſſemblées en la
Salle ſainct Louys, ſuiuant l’Arreſt du i;. May dernier, a fait & fait deffen¬
ces ſuiuant l’Ordonnance aux Intendans de luſtice, Police & Finances du
reſſort de la Cour, de proceder à leurs Commiſſions & de faire aucun acte
en vertu d’icelles, à peine de concuſſion de faux, & de nullité, & d’autres
peines porteées par les Ordonnances & iugemens deſdits Intendans, & y
deferer aucunement ſous meſmes peines, & aux ſujets du Roy de les con¬
noiſtre & leur obeyr: defferſes à toutes perſonnes de quelque qualiteé &
condition qu’elles ſoient, de ſe charger cy-apres d’aucunes Commiſſions
extraordinaires, ſi elles ne ſont deuëment verifiées en ladite Cour, ſuiuant
les Ordonnances; & en conſequence de ce, les Treſoriers de France, Eſleus
& autres Officiers qui ont eſté troublez par leſdits Intendans, exerceront
leurs charges comme auparauant: Ordonne ladite Cour que commiſſions
ſe ont faites au Procureur General du Roy, addreſſantes à deux Conſeil¬
lers d’icelle Cour, pour informer de la mauuaiſe adminiſtration des de¬
niers Royaux; & à cette fin aura monitoire en forme de droict, laquelle
ſera publié́e, tant aux Paroiſſes de cette ville de Paris, que hors d’icelle
ou beſoin ſera, pour le tout fait rapporté & communiqué au Procureur
 Gen eral du Roy eſtre ordonné ce qu’il appartiendra; & ſera le preſent Ar¬
reſt executé à̀ la diligence dudit Procureur General, enuoyé à tous les Bail¬
lages, Seneſchauſſees du reſſort de ladite Cour, pour y eſtre publié & re¬
giſtré: & enjoinct aux Subſtituds de tenir la main à l’execution d’iceluy, &
en certifier la Cour dans le mois, à peine d’en reſpondre en leurs propres &
 priuez noms,
 Du Lundy ſixieſme Iuillet.
E iour le Parlement, toutes les Chãbres aſſemblé́es, ſur les huit heu¬
 res du matin, a eſté aduerty par Monſieur le premier Preſident, que
Monſieur le Duc d’Orleans y deuoit venir prendre la ſeance; & de fait, en
meſme temps les Huiſſiers ont rapporté qu’il eſtoit dans la Saincte Chap¬
pelle: Surquoy ſans en rien deliberer, Monſieur le premier Preſident a fait
ſigne aux deux derniers de Meſſieursles Preſidens, ſç̧auoir, de Longueil &
Nouion, & à Meſſieurs le Meuſnier & Preuoſt Conſeillers de la Grande
Chambre, de l’aller receuoir: & pour cet effet ils ſe ſont leuez, & ſont allez
 iuſques à la ſainte Chapelle au deuãt de luy, d’où ils l’ont accõpagné iuſques
dans la Grande Chambre, ſon Alteſſe Royale au milieu des deux Preſidens,