385
M. Tu me iette dans vn vn diſcours, au milieu
 duquel ie ne voudrois pas eſtre interrompu, c’eſt
pourquoy va t’en querir vn rechaud, puiſque no¬
ſtre plat ſe refroidit, & penſe de m’eſcouter at¬
tentiuement, quand tu ſeras de retour.
S. On appelle cela en Italien de Prouence Cari¬
e Peloſe, car ſi tu en veux dire la verité, tu ne cher¬
che ces interualles, que pour mieux ſonger aux
reſponſes que tu me pourtas faire:mais puis qu’auſ¬
ſi bien le pain nous manque, i’en apporteray par
meſme moyen.
M. Va, & retourne viſte, car ce que i’ay aà te di¬
re eſt deſia tout preſt.
S. La ſale eſt pleine de Colporteurs qui hauſ¬
ſent le temps d’importance, Dieu ſcait comme
la Declaration ira tantoſt par les ruë̈s.
M. Pourueu qu’elle aille droit c’eſt le prinei¬
pal, car ceux qui la portent feront ſans doute de
beaux parterres, mais neantmoins ſi Pesit ne ſe
haſte, ie croy qu’il ne s’en diſtribuera gueres au¬
iourd’huy.
S. Ie ne ſç̧ay ce qu’ils barboü̈illent de deux Ma¬
arins qui ſont à la boutique de Monſieur Cra¬
moiſy, il y en a qui les vont voir comme ſi c’e¬
ſtoit des lions & des elephants: Pour moy ie ne
ſuis point badaut iuſques à ce point là, car enfin
il ſont hommes comme les autres, & ie ne m’i¬
magine pas que ſi d’auenture ils changeoient de
maiſtre, cela leur fit changer de face.
M. Vrayment tu me donne là les meilleures
Cce