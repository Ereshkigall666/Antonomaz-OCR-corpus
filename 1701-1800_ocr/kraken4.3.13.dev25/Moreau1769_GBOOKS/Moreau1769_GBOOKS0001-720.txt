713
qu’elles ſont modernes, qui diſſimule ou ne s’ap¬
perçoit pas des fautes ou fauſſetez anciennes, tel¬
Ies que ſont celles de Platon, tout galant hom¬
me qu’il ſoit, quand il fait parler Parmenides en
vn endroit, & Timée en vn autre auec Socrates, en¬
core que le premier deuoit eſtre decrepit, lors
que Socrates n’eſtoit encore qu’vn enfant, & qu’en¬
tre luy & Timé́e il y ait difference de plus d’vn ſie¬
cle: ce qui teſmoigne bien, Sainct-Ange, que ſi
nous examinions les anciens auec autant de ri¬
gueur que nous faiſons les modernes, ils ne ſe
trouueroient gueres plus ſçauans, ny moins fau¬
tifs les vns que les autres, nonobſtant le preiugé
de certaine ſorte de perſonnes,
Que redit ad faſtos & virtutem eſtimat amnis, Hor ep.
Miratûrque nihil, niſi quod Libitina ſacrauit. 1 lib.
S. Ie t’aſſeure Maſcurat que ie quitterois volon¬
tiers le gain que m’apportera la Declaration, pour
le profit que ie ferois en demeurant encore deux
ou trois heures auec toy: Mais puis que tu dois eſtre
 las de parler, & que tes affaires ne te permettent
point de demeurer icy ’dauantage; ie te remercie
de tres- bon cœur, de tant de beles choſes dont tu
as pris la peine de m’inſtruire: & ie te ſupplie pa¬
reillement de vouloir excuſer les plaiſanteries, &
ſornettes dontie me ſuis quelquefois ſeruy, pour
eluder la force de ces reſponſes ſolides & preſſan¬
es, & quelquesfois auſſi pour te reſioü̈ir, comme
faiſoit Perſe auec le bon hiomme Cormutus qui auoit
eſté́ ſon Maiſtre,
Xxxx