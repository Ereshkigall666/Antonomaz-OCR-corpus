438
rapporter és meſmes termes qu’elle a eſté conceueë:
Demeurant au pouuoir de ladite Dame de faire choix
de perſonnes de probité & d’experience, en tel nombre
qu’elle iugera à propos, pour deliberer auſdits Conſeils,
& donner leurs aduis ſur les affaires qui ſeront propo¬
ſées. Car l’on void par cet article, que la Reyne
eſtant en eſtat & en plein pouuoir & authorité
abſoluë de retrancher le Cardinal Mazarin du
nombre des Miniſtres, tant s’en faut qu’elle l’ait
fait, qu’au contraire elle le choiſit de nouueau
pour premier Miniſtre de la Regence, & luy en fit
expedier des Lettres patentes, auſquelles le Parle¬
ment ne trouua non plus à redire, qu’il auoit fait
à la Declaration du Roy defunt: quoy que ces
deux occaſions fuſſent la pierre de touche, pour
eſprouuer ſi les Lettres de naturalit́ dudit Cardinal
eſtoient bonnes & valables, & les deux occaſions
plus ſeantes & plus preſſantes, pour le bartre de
l’Arreſt de l’an 1r7. & s’ils ne l’ont point fait en
ce temps-là, à̀ quoy bon d’y vouloir maintenant
penſer? ne leur pourroit-on pas dire,
e ſero medicina paratur,
 Cum mala per longas inualuere moras.
Et puis qu’il en eſt de meſme en Politique qu’en
Medecine, vbi error prime coctionis nmon corrigitur à
ſecunda, pourquoy ſi cette élection du Cardinal
Mazarin au Miniſteriat, eſtoit ſi vicieuſe, ſi con¬
traire aux loix du Royaume, ſi preiudiciable au
bon gouuernement, ne fut-elle pas rebutée par
Meſſieurs du Parlement, lors qu’ils eſtoientobligez