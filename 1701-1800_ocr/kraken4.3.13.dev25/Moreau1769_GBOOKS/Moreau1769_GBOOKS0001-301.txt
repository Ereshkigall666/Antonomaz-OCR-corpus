294
 ditione ob leſionem vltra iuſti pretij dimidiams contin¬
gentem, puis que tel tableau valoit deux cens eſeus
qui a eſteé donné pour demie piſtole; que pour¬
ce que l’action fuſt honteuſe, ou indigne d’vne
perſonne de condition; & ainſi au lieu de rai¬
ſons, Maſcurat mon amy, tu ne me payes que de
chanſons.
M. Tes raiſons bien examiné́es ne ſeront ia¬
mais trouueées telles ſinon a  pavovor, car à̀ les
examiner de prés, elles ne ſont rien autre choſe
que Gerre Germane, atque edepol Lire lire: ſi le Car¬
dinal euſt eu intention de conſeruer ou de repeter
ſes meubles, il luy eſtoit aſſez facile d’en empeſ¬
cher la vente, auec des Lettres de cachet du Roy,
ou des recommandations de Monſieur le Duc
d’Orleans, auſquelles on auroit tres-volontiers
deferé; on pouuoit auſſi menacer de repreſſailles
en commun, & de punition en particulier tous
ceux qui les acheteroient; on pouuoit les faire
deliurer à des perſonnes interpoſées; on pouuoit
faie ſolliciter Meſſieurs les Commiſſaires de n’al¬
ler pas ſi viſte en beſongne; on pouuoit gagner
les Huiſſiers, & Sergens, afin de ne vendre que
les hardes plus inutiles; bref on pouuoit prati¬
quer mille inuentions pour empeſcher ce deſor¬
dre, ſi le Cardinal n’euſt mieux aimé teſmoigner
qu’il eſtoit au deſſus de tous ces petits intereſts,
& imiter la reſolution que monſtra ce Catul¬
le dont parle Iuuenal, au milieu de la tempe¬
ſte.