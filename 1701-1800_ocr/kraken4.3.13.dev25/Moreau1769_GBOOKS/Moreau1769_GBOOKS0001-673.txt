Eneid 1.
 666
ils ont trop ſouuent témoigné le regret qu’ils
auoient de ne le point eſtre, ny pour les occaſions
qu’ils euſſent deſiré, & qu’ils iugeoient neceſſai¬
res, pour eſtre accuſez de la moindre laſcheté́ du
monde; mais
Turba ſuperba DVcvM morbum perpeſſa caducum
a eſté la ſeule cauſe de tous ces deſordres; non, non
il n’y en a point eu d’autre, Turba Medicorum Im¬
peratorems, multi Duces Cariam perdiderunt: & de
grace, Sainct-Ange, ne m’oblige pas à̀ en dire da¬
uantage, car à moins de pratiquericy le
Quos ego, ſed motos praeſtat componere fluctus
de Virgile, i’aurois dequoy t’entretenir iuſques
à demain au matin ſur la mauuaiſe conduite de
cette guerre tant actiue que paſſiue.
S. Le principal eſt que nous en ſommes ſor¬
tis, & que ſi Dieu plaiſt nous n’y rentrerons pas
de noſtre viuant: car c’eſt bien aſſez à vn homme
d’auoir veu ces furieux remuë-menages vne fois
en ſa vie.
M. I’entendois neantmoins dire l’autre iour
à ce docte Vieillard, à ce threſor ineſpuiſable de
l’antiquité Eccleſiaſtique, le R. P. Sirmond, qu’il
auoit veu deux fois les Barricades, & ie croy que
le R. P. Martin Merſenne naſquit aux premieres
de 5ß8. & mourut deux ou trois iours aprés celles
de l’anné́e paſſée.
S. Il me ſemble d’auoir veu ce dernier aà̀ Aix,
lors qu’il retournoit d’Iltalie, c’eſtoit vn Minime,
duquel tout le monde faiſoit grande eſtime, & en