222
Rome ſe ſeruoit en ſes façons de parler, beau¬
 coup differentes de celles de la Nobleſſe, & du
Inepiſto. Barreau Romain, comme l’ont fort bien mon¬
e de liés ſtré Leonardus Aretinus, Gabriel Barrius, Celſo Cit¬
el, tadini, Ferdinando di Diano, & tant d’autres, qu’il
nal fiune ſeroit auſſi ennuyeux de les rapporter icy, com¬
della ling
’ me peu à propos de vouloir decider vne queſtion
ſi ſerieuſe,  al’apé & en paſſant.
S. Tu deurois dire entre deux treteaux, ou
pluſtoſt entre la poire & le fromage, pour parler.
ſuiuant le ſtile du lieu où̀ nous ſommes.
M. Ie t’aſſeure que ie n’y ſerois pas, ſi tu ne
m’y auois traiſné quaſi par force, car ie trouue les
bons repas que l’on fait aux feſtins de Plutarque,
d’Athenée, & de Philelphe, beaucoup plus à mon
gouſt que ceux du cabaret.
,
S. Pour moy, encore bien que ie ne ſç̧ache
point tant de Latin, i’ay leu neantmoins auſſi bien
que toy, les Crepuſcules de Plutarque, i’ay pa¬
reillement entendu parler d’Athene, comme d’v¬
ne des plus belles villes de la Grece, & pour Phi¬
lelphe i’ay veu, ce me ſemble, dans les hiſtoires
prodigieuſes de Belleforeſt, qu’il eſtoit paillard
comme vn moineau, mais neantmoins ie n’affe¬
cte pas eomme toy de tout citer, puis que cela
tient vn peu trop du Barbo de Balſac.
M. De la façon que tu traites ces Autheurs,
tu feras fort bien de n’en parler que le moins
qu’il te ſera poſfible; au reſte tu deuois pluſtoſt
citer Cœlius Rhodiginus que Belleforeſt, puis