57
il ne falloit point auoir recours aà tes tablettes pour
dire ſi peu de choſes, cela me fait croire qu’il y a
de l’ordure aà̀ ta fluſte, car tu n’as pas le bec gelé,
quand tu peux dire quelque choſe à l’aduantage
du Cardinal.
M. Tant de diſcours ne me ſont pas profitables,
Nam qui fameſcit, dum parlat tempora perdit.
S. Il eſt facile de remedier à cét inconuenient
par vne ligne de diuiſion qui ſeparera nos paſtu¬
rages, comme autresfois les Eſpagnols & Portu¬
gais en firent vne pour regler leurs conqueſtes du
nouueau monde, & depuis peu encore les Francois
& Hollandois, pour ſçauoir par où chacun deuoit
attaquer la Flandre.
M. Tres-volontiers Sainct-Ange,
Ouid. in
Nulla mora eſt in me, peragam rara vota Sacerdos, ¬
Mais ce n’eſt pas aſſez d’auoir planté ces bornes,
ſi nous n’obſeruons la loy Mamilia, ne quis eorums
quem eicito, néve commoueto ſciens, dolo malo.
S. Ie ſeray ſi formaliſte que tu voudras, pour¬
ueu que tu me faſſes part du reſte de tes memoires
touchant lalignée du ſieur Pietro Maarini, car ie
voy bien que tu fuis l’eſcole, & ie ſuis trompé ſi à
la fin il n’y aura quelque choſe à redire.
M. Tout de meſme qu’au commencement: la
la verité eſt que ledit ſieur Pietro a eu ſix enfans de
ſa premiere femme la Signora Hortenſia Bufalini,
ſçauoir deux fils, & quatre filles, & que des filles
la Signora Hieronyma a eſteé mariée au Caualier Lo¬
renzo Mancini, la Signora Margarita au Comte Gi¬