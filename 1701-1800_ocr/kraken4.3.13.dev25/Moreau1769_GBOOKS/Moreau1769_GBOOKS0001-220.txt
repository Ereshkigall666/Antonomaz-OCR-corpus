213
rences: ie te puis aſſeurer que nos François n’en
auoient quaſi point de connoiſſance auparauant
ClementMarot, car quoy que les Cretins, & les Villions
fuſſent dans le ſtile bas, plaiſant, & approchant
meſme du ridicule, c’eſtoit toutesfois pluſtoſt
par nature, & pour ne ſçauoir pas mieux faire, ny
S’éleuer par deſſus les autres Poëtes de ce temps-là,
que par affectation, ou gentilleſſe d’eſprit, com¬
me a fait le ſuſdit Marot, depuis lequel nous n’a¬
uons eu perſonne iuſques au petit Scaron,
A quo poſteritas latices in pocula ducet,
qui ait oſe tenter l’explication des choſes les plus
ſerieuſes, par des expreſſions tout à fait plaiſantes
& ridicules, magna modis tenuare paruis; en quoy il a
eſté heureuſement ſuiuy, & pourquoy ne diray-ie
pas ſurpaſſé par les autheurs de l’Hiſtoire des barri¬
cades & de la Lettre Burleſque, puis que chacun l’a¬
uoüe, & que l’on diſoit bien autrefois en prefe¬
rant Virgile à Homere,
Neſcio quid maius naſcitur Iliade.
Pour ce qui eſt des Italiens, comme leur eſprit eſt
plus gentil que le noſtre, & ſans comparaiſon
plus àddonné à la Poëſie; auſſi ne ſe ſont-ils pas
contentez comme nous, d’vne ſeule difference de
ſtile Burleſque: mais ſi tu veux dormir au lieu de
m’eſcouter, i’auray plus d’acqueſt de me raire.
S. Tu me prens au premier choc, car i’ay fort
bien entendu tout ce que tuas dit iuſques à ce ne¬
ſcio quid maius, pour moy ie me ſerois contenté de
dire auec Alcimus, ou Petrone,
Dd iij