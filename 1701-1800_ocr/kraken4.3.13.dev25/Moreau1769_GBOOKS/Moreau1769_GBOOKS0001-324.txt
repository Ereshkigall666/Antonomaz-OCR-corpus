317
magination qu’ont ces pauures malades d’auoir
eſté au Sabbath, & d’y auoir fait des choſes du
tout impoſſibles. Quand vn Phrenetique crie qu’il
void des Diables, des armées, des combats, des
Lions, des incendies, on ne luy croit point; Quand
vn Hlypochondriaque aprés auoir raiſonné́ pertinem¬
ment de mille choſes, cætera ſanus, veut perſua¬
der qu’il eſt Dieu le Pere, vn Ange, vn Roy, le
Mary de quelque Princeſſe, vn lieure, vne cru¬
che, on ſe mocque de luy; quand vne belle &
groſſe fille
Iam matura viro, iam plenis nubilis annis,
Virgil.
 Eneid 7.
ſe plaint d’auoir quelque homme noir qui la ſuit,
de voir des Diables, d’entendre du bruit à la mai¬
ſon, d’eſtre entouré́e de phantoſmes, on dit en
ſe mocquant d’elle que ſon pucelage l’eſtouffe;
ſi l’on parle que des eſprits, ou folets ou ſerieux
reuiennent dans quelque maiſon, on reſpond com¬
muneément que la Maiſtreſſe ou la ſeruante ſont
amoureuſes; & pourquoy donc bruſler vne pau¬
ure femme, qui par maladie, par ſottiſe, par for¬
ce ou autrement, confeſſera d’auoir eſte portée
en moins de rien ſur vn Bouc, ſur vne fourche,
ou ſur vn balet aà des aſſemblées, tantoſt éloignées
de cent lieuë̈s, tantoſt proche de leurs villages,
où̀ elles auront fait mille extrauagances pueriles,
ridicules, impoſſibles, & qui meriteroient mieux
qu’on les fit penſer ou enfermer aux petites Mai¬
ſons, que non pas de les exterminer comme l’on
fait par le feu & la corde? Certes l’on pourroit ap¬
 Rr iij