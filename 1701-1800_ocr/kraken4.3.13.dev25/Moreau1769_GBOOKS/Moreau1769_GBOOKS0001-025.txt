 Lib. 4
dans ſa boutique, & qui le pouuoient bien ſç̧a¬
uoir, que les Niepces de l’Archeueſque d’Aix, qui
ne faiſoient que d’arriuer en ladite ville, eſtoient
Damoiſelles de fort bonne Maiſon, & neant¬
moins ie voy icy que la Lettre du Religieux, ou du
CheualierGeorge, nous les veut faire paſſer pour trois
petites Harangeres.
M. C’eſt afin de mieux accorder la Nobleſſe de
l’Oncle, auec celles des Niepces.
S. Mais toy, Maſcurat, que ie tiens pour hom¬
me de bien & d’honneur, puis que tu as pû cognoi¬
ſtre le ſieur Iules à Rome, dis-moy ingenuëment,
s’il y a mené vne vie ſi ſcandaleuſe comme preſ¬
chent l’Apotheoſe, la plainte du Carnaual, & de la
Foire ſainct Germain, & le Miniſtre Flambé; s’il a
eſté au Sabath des Sorciers auec l’Abbé de la Ri¬
uiere; ſi ſon pere a eſté empriſonné depuis peu par
ordre du Pape; & pour le faire court, s’il eſt noble
ou vilain.
M. Si Noſſeigneurs du Parlement euſſent eu le
loiſir de ietter les yeux ſur tous ces liurets diffama¬
toires, ie tiens pour aſſeuré, qu’ils auroient empeſ¬
ché la vente d’vne bonne partie, quand ce ne n’au¬
roit eſté que pour imirer la vertu de cet ancien Se¬
 nat de Rome, duquel Arnobediſoit, ſi i’ay bonne
memoire, Carmen malum conſcribere, quo fama alte¬
rius coinquinetur, & vita, decemviralibus ſcitis euadere
noluiſtis impunitum. Tu me diras peut-eſtre, que l’on
peut bien meſdire du Cardinal, puis qu’il eſt noſtre
ennemy; & moy ie te reſpondray, que ce n’eſt pas