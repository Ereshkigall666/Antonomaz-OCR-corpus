451
blerie Picatrix, car ie ſuis bien trompé, ou ce
ſont des noms de diable.
 . Tu ne te meſprens pas de beaucoup, puis
que Idola gentium demonia, ce ſont neantmoins les
dieux des banquets, & des ieux celebrez par les
Payens, deſquels Bocace & Lilius Giraldus te don¬
neront plus de cognoiſſance en vn quart d’heure
que ie ne pourrois faire en ſix.
S. Il m’importe fort peu qu’ils ſoient dieux ou
diables, pourueu que ie ſç̧ache au vray les cauſes
de l’inuiſibilité du Cardinal.
M. Tu demandes en cela vne choſe qui eſt
impoſſible, ſi tu auois autant feüilleté que moy
les liures des Philoſophes, tu ſçaurois que ea que
 non ſunt, non poſſunt probari per aliquam cauſam, eius
 enim quod non eſt, nulla eſt cauſa. Or il eſt tres-con¬
ſtant que le Cardinal n’eſt point inuiſible, & par
 ainſi c’eſt en vain que tu veux rechercher les cau¬
 ſes de cette inuiſibilité. Si d’aduenture elle eſtoit
 telle que tu dis, on pourroit peut-eſtre croire,
 que le Cardinal ſe voudroit rendre d’autant plus
 venerable, que moins il ſe communiqueroit à
 ceux qui doiuent traitter auec luy, aſſiduitas enim
 in oculis hominum, minus verendos magnos homines ip¬
ſa ſatietate facit, comme dit Tite Liue, & la preu¬
ue s’en eſt veü autresfois en Scipion l’Afriquain,
lequel quitta la ville, & ſe mit au repos d’vne ſien¬
 ne maiſon champeſtre, de meſme que depuis luy
l’Empereur Tibere fit ſa retraite én l’Iſle de Caprée,
 afin que l’vn & l’autre eſtant veu moins ſouuent,
LIl ij