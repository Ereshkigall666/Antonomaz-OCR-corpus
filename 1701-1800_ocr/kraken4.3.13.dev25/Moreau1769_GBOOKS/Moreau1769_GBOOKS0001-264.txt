257
quand l’oceaſion ſe preſente d’en gratifier quel¬
qu’vn, non plus certes qu’il ne fait point de dif¬
ficulté d’engager les reuenus d’icelles, auſſi bien
que ſes prouiſions, appointemens, ſes meubles
meſmes les plus precieux, & tout ce qu’il a pû
tirer de ſes amis, lors qu’il a creu de le deuoir fai¬
re pour auantager les affaires du Roy. Et à ce pro¬
pos il me ſouuient d’auoir appris du ſieur Bernar¬
din, que le Cardinal reſpondit vn iour à beaucoup
de Seigneurs qui luy déconſeilloient de ſe deſ¬
pouiller de la ſorte, puis que tout ſon bien, &
tout ſon credit, quand il en auroit dix fois dauan¬
tage, n’eſtoient pas capables de ſouſtenir l’Eſtat;
qu’il donneroit volontiers, non ſeulement tout ce
qu’il auoit de bien au monde, mais encore ſa vie,
pourueu que ce Royaume, qui luy auoit eſté re¬
commandé auec tant de ſoin par le Roy defunt,
& qu’il aimoit plus que ſon bien & ſa propre vie,
en ſouffrit vne heure plus tard. A ton aduis, Sainct¬
Ange, cette parole n’eſt-elle pas tout à̀ fait he¬
roique, & ſemblable à celle de ce vieil Horace, lors
qu’il diſoit de ſon fils ſur la fauſſe relation qu’on
luy auoit donné de ſa fuite,
N’euſt-il que d’vn moment reculeé́ ſa deffaite,
Rome euſt eſté du moins vn peu plus tard ſuiette.
Et cela me fait eſperer, que l’on pourra dire quel¬
que iour du Cardinal, à̀ cauſe de ce grand zele, &
de ce deſapropriement plus que Monachal qu’il
a pour la France: ce que le meſme Horace diſoit
de ſes deux autres fils, qui ne combatirent pas
