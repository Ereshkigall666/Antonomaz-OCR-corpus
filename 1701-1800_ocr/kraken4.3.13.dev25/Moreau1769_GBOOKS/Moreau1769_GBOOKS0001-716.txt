7o9
ne croirois pas moy-meſme que tu en euſſe puû
tant dire en vn iour, & ſi facilement, ſi ie ne les
auois entenduës de mes propres aureilles.
M. C’eſt ainſi que beaucoup de choſes veri¬
tables ſont reputées fabuleuſes, à cauſe de l’igno¬
rance ou du peu d’experience de ceux qui les li¬
ſent dans Pline & autres Hiſtoriens, ou qui les
entendent reciter à ceux qui les ont veuës. Mais
pour reſpondre aux trois difficultez que tu viens
de me propoſer, ie n’ay iamais ouy dire, qu’il
fut defendu de parler des choſes ſerieuſes, ſinon
en des lieux deſtinez à ce faire, comme tu pour¬
rois dire des Colleges, des Academies, des mai¬
ſons de Preſidens, & Eueſques, des Palais de
grands Seigneurs, & autres lieux ſemblables: au
contraire ie voy dans Plutarque & Athenée, que
les plus doctes de ce temps-la tenoient des pro¬
pos auſſi ſerieux entre la poire & le fromage, &
ayant le verre aà̀ la main, comme nous l’auons
maintenant, que tous les Academiſtes de Cice¬
ron en ſes plus delicieuſes Vignes, in Tuſculano,
in Cumano, in Arpinati. Et ce grand homme Pla¬
ton, qui n’eſt conneu parmy nous qu’à cauſe des
beaux dialogues, qu’il a pris la peine de recueil¬
lir, n’a pas neglige ceux qui auoient eſté faits par
les premieres teſtes de l’antiquité, tantoſt au mi¬
lieu des ruës, comme celuy de Gorgias; tantoſt
in edibus Cephali in Pireo, comme celuy de Repu¬
blica; tantoſt in porticu Iouis Liberateris, comme ce¬
luy de ſapientia; tantoſt extra Athenas ad fumen
 Vuuu iij