
513
 formez, pour perturbateurs du repos public; &
au lieu qu’on les deuroit plaindre, on ſe mocque
d’eux; au lieu de les loüer, on les blaſme; on les
acecuſe, au lieu de les excuſer; & bien loin de leur
eſtablir victum in Prytaneo tanquam de Republica be¬
nme meritis, on les proſcrit, on les abandonne fina¬
lement aux iniures d’vn peuple, lequel s’il n’eſtoit
point trompé, s’il voyoit clair dans les affaires, s’il
ſç̧auoit la verité des choſes comme elles ſe paſ¬
ſent, ne manqueroit pas de les proteger auſſi hau¬
tement comme il les déchire, & diffame mainte¬
nant auec la plus grande iniuſtice du monde. Et
afin de pouuoir eſtablir cette propoſition gene¬
rale par la preuue des particulieres: Penſes-tu que
l’impunité des crimes commis depuis la Regence
ſoit venuë du peu de ſoin & de volonté, que la
Reyne ou ſon Miniſtre ont eu de les chaſtier? ſi tu
crois cela, Sainct-Ange, tu es autant eſloigné de la
verité,
Quantunm Hipanis veneto diſſidet Eridano.
Car la Reyne en a témoigné tout le déplaiſir poſ¬
ſible, elle a meſme dit qu’elle voudroit au prix
d’vne pinte de ſon ſang, que les coupables de I’in¬
ſult fait aux Filles-Dieu, peuſſent eſtre apprehen¬
dez par la Iuſtice, & tout ce qui ſe pouuoit faire
plus rigoureuſement contre eux a eſté́ executé.
Mais pour ce qui eſt de quelques autres delits dont
le chaſtiement n’a pas eſté ſi exemplaire, comme
auſſi n’eſtoient-ils pas de ſi grande importance;
conſidere ie te prie, s’il ſeroit raiſonnable que
Ttt