679
uoir fauoriſe les Maltotiers, Partiſans, Financiers?
l’́loignement de Monſieur d’Emery, qui eſtoit
leur chef; l’eſtabliſſement d’vne Chambre de Iu¬
ſtice, que la ſeule negligence du Parlement a ren¬
duë inutile; les taxes qu’on a pris ſur eux; le paye¬
 ment retardé de tant de ſommes qu’on leur doit,
 témoignent le contraire: d’auoir fait prendre Mon¬
ſieur de Bruxelles? il eſt encore en doute ſi cette
action ſe fit de ſon conſentement: d’auoir enleué
le Roy hors de Paris? la Reyne, ſon Alteſſe Royal¬
le, & Monſieur le Prince de Condé le déchargent
du blaſme de cette action, ſi d’auenture il y en a:
d’auoir aſßiegé la ville? & moy ie t’aſſeure que ſans
les conſeils de douceur qu’il ſuggeroit tous les
iours, on l’auroit priſe, ou au moins ruiné́e. De
quoy donc le pourroit-on plus iuſtement accu¬
ſer, de n’auoir pas gouuerné in camo & fraeno,
comme faiſoit ſon predeceſſeur: de ne s’eſtre pas
rendu aſſez abſolu ſous l’authoriré de la Reyne:
de n’auoir pas bien conneu la pluſpart de ceux
à qui il faiſoit du bien? Et aà cela prés s’il n’a pû
conſeruer la ſanté d’vn corps ſi cacochyme qu’eſt
celuy de la France:s’il n’a peu reſiſter aux factions
de ceux qui auoient le plus d’intereſt à le conſer¬
uer: ſi aprés auoir remedié par ſes ſoins & par ſa
prudence à beaucoup d’accidens qui menaçoient
cet Eſtat, il n’en a puû deſtourner quelques autres
qui l’ont ébranlé: ſi aprés auoir retard́ le mal,
il ne l’a peu éuiter, merite-t’il pour cela d’eſtre
diffamé & vilipendé de la ſorte? le faut-il payer