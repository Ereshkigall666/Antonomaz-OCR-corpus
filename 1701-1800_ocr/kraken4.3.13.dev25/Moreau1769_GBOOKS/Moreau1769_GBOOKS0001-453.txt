 Apud Fe¬
ſti Pomp.
44é6
aueuglez de leurs paſſions que de le vouloir blaſ¬
mer de ce dont il n’y a pas ſeulement lieu ny oc¬
caſion de luy dire auec Plaute, ſi Hercule tantillum
peccaſti; On appelle cela en François cbercher à ton¬
dre ſur vn œuf, & le bon-homme Ennius auroit dit
en Latin,
Querit &l in ſcirpo, ſoliti quod dicere, nodunm.
Mais que pourroient dire dauantage ces Meſſieurs,
ſi le Cardinal luitoit auec ſes domeſtiques, s’il les
riroit d’vn coin de la chambre auec vne ſarbatane,
s’il leur iettoit des liures à la teſte, s’il leur bailloit
des nazardes, s’il les pinçoit, s’il les piquoit, ou cha¬
toüilloit, s’il leur faiſoit tous les iours des pieces
nouuelles iuſques à les faire démonter & déualiſer
par des voleurs attitrez, iuſques à̀ faire imprimer
des fauſſes Gazettes contre eux pour les mettre en
colere, & neantmoins c’eſtoient les diuertiſſemens
ordinaires d’vn homme, qui paſſe auiourd’huy
pour le plus grand Miniſtre qui ait iamais eſté́ en
France; ou s’il auoit des plaiſirs auſſi extrauagans
 que le Valeſtain, & qui toutesfois n’empeſchoient
pas qu’il ne fuſt eſtimé la meilleure Teſte d’Alle¬
magne. Voudroient-ils donc vne telle attention
en ce Cardinal, qu’elle fuſt ſans relaſche; ſeroit¬
ce la raiſon, que pour ſeruir l’Eſtar il negligeaſt
ſa perſonne, que pour ſe monſtrer aux Eſtrangers
il ſe cachaſt à ſes amis,
Arcus & arma tue tibi ſunt imitand Dianmae,
Si numquam ceſſes tendere mollis erit.
Epaminondas n’eſtimoit point que de ſe meſler à la