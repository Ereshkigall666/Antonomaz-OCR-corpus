
 519
Ad pugnam qui Rhetorica deſcendit ab vmbra. lvual
Satyt. 7.
Mais tu ne le ſçaurois faire, nam vineta ipſe prius cæd0
mea, & ie ne refuſe point d’eſtre mis au nombre
de ces reliques precieuſes du ſiecle d’or, par ceux
qui font bien connoiſtre par leur folie, malice,
ignorance, & ſupercheries, que nous ſommes en
celuy de fer ou d’airain. Si tu auois autant leu que
moy, ou que tu parlaſſe auſſi ſerieuſement de tou¬
tes choſes, tu aurois pluſtoſt repreſenteé la vieille
guerre auec le fameux Caroccio des Italiens, qu’a¬
uec tes morions, ou bien tu aurois au moins ad¬
iouſté, qu’ils ne ſeruoient plus qu’à mettre des
poulles couuer, comme celuy duquel le Poete
diſoit,
Militis in galea nidum fecere columb.
S. Voila encore vn bon traict de ta pedante¬
rie, comment voudrois-tu que ie parlaſſe du Ca¬
roccio des Italiens, moy qui n’ay iamais eſté en
Italie.
M. Il eſt ſi celebre dans tous les liures, que per¬
ſonne ne peut ignorer ce que c’eſtoit.
S. O le Diable emporte de toy ou de moy, ce¬
luy qui en a iamais entendu parler.
M. Il nous emporteroit tous deux à ce con¬
te là.
S. Au moins ne ſeroit-ce pas comme il fit le
Docteur Faſte & ſon ſeruiteur, car ie n’aurois gar¬
de de te prendre par les pieds.
M. Tu me parles d’vn homme imaginaire, d’v¬
ne chimere des Allemans, que ce grand Docteur