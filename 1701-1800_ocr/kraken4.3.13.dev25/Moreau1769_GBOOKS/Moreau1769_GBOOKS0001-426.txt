419
ne nous eut bien fait du mal, ſans que le Pape
eut quaſi peu luy en imputer aucune faute. Et ie
t’aduouë que i’ay ſouuent admireé en moy-meſ¬
me, comment le Cardinal contre la couſtume de
ceux qui l’auoient precedé en des pareils emplois,
auoit peu ſe reſoudre de ſeruir la France, & de
s’attacher à ſes intereſts, pluſtoſt qu’à ceux d’Eſ¬
pagne, dans vn temps où la puiſſance de cette der¬
niere à Rome, pouuoit d’vn ſeul mot faire ſa for¬
tune, au lieu que la France vrayſemblablement
n’auoit aucun moyen de l’y aduancer. Et puis que
tout ce que ie t’ay dit eſt ſi vray, que l’on ne peut
le reuoquer en doute, pourquoy ne diray-ie pas
maintenant,
 I verbis virtuteim illude ſuperbis.
Va, Sainct-Ange, & dis auec les factieux que le
Cardinal eſt peu affectionné à la France, & qu’il
la veut ſacrifier à ſes intereſts particuliers, dis qu’il
la volle, qu’il la ruine, qu’il eſt cauſe des deſor¬
dres qui y ſont à preſent, dis en vn mot tout ce
que tu voudras, puis qu’autant vaudroit cracher
contre le Ciel, que de penſer noircir le Cardinmal, ou
d’ignorance és affaires, ou de peu d’affection en¬
uers la France, aprés tant de ſi nobles experien¬
ces qu’il a donńes du contraire. Mais puis que le
ſeul refuge de la ḿdiſance eſt de dire qu’en tou¬
tes ces actions le Cardinal n’a paru qu’en Courrier,
qu’en Nonce-volant, n’a porté que des paroles,
ny conclu que des affaires particulieres, & de peu
d’importance, où la fortune de la France a en
Ggg i
Eneid. 9.