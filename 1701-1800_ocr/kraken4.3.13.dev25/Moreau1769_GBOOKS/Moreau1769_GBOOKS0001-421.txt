414
noſtre armée meſme, lors qu’aprés le traitté́ con¬
cludles. Octobre, & executé de part & d’autre,
nos Generaux firent vne faute à la Francçoiſe,
c’eſt aà dire, pour ſe trop confier, car ayant ſepa¬
ré leur armeée en deux corps, & mis meſme vne
riuiere entre deux, & les troupes dormant paiſi¬
blement dans leurs quartiers ſur la foy du Traitté́,
cela donna lieu aux Eſpagnols qui voyoient vne
conioncCture ſi fauorable, de remonter ſur leur
beſte, en prenant reſolution de défaire l’vn de ces
corps, aprés quoy il eſtoit hors d’apparence que
l’autre peuſt ſubſiſter. Mais le ſieur Mazarini, qui
par vn bonheur ſingulier ſe trouua lors dans leur
armée, ayant deſcouuert leur deſſein, & veu deſia
les troupes Allemandes en marche, prit pretexte
ſur queſque autre choſe, de paſſer dans noſtre ar¬
ḿe, ouù̀ il aduertit confidemment le ſieur de Lau¬
riere, qui commandoit les troupes plus proches de
l’ennemy, du peril où il eſtoit, de ſe bien tenir
ſur ſes gardes: & paſſant outre, il donna cet aduis aà̀
nos Mareſchaux aſſez à temps, pour faire auorter le
proiect des Eſpagnols, & leur rompre vn coup
qui eſtoit ſi ſeur qu’on m’a dit autrefois qu’vn de
nos Generaux eut touſiours la larme à l’œil, pour
la faute qu’il connoiſſoit d’auoir faite iuſques à ce
qu’il vit qu’elle eſtoit reparée par la ionction des
deux corps qu’il auoit imprudemment diuiſez. Et
ſi d’auenture tu ne me veux croire ſans garand,
ie te puis donner le ſieur Bernard, qui ne s’éloigne
gueres en ſon H Iſtoire de Louys AIII. de tout ce