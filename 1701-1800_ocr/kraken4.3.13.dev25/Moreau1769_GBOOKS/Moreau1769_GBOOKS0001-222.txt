215
engues, des fineſſes de la femme, & du berger, de
la diuerſiteé́ du langage, & autres conſiderations
ſemblables, que pour eſtre d’vn ſtyle plus ſouſte¬
nu que les precedens. Si tu cherchois l’antiquité
de noſtre Burleſque François dans ces repreſenta¬
tions que l’on faiſoit autresfois par toutes les bon¬
nes villes, des hiſtoires du Vieil & Nouueau Te¬
ſtament, & de la Paſſion de noſtre Seigneur, ou
de ſaincte Catherine, & autres Saincts, tu aurois
beaucoup plus de raiſon: car il eſt impoſſible de
traitter des matieres de telle importance, auec vne
expreſſion plus baſſe, ny plus ridicule, & ie t’a¬
uoü̈s de n’auoir iamais leu le myftere du vieil Teſta¬
ment ioü̈é à Paris; celuy de la Paſfion repreſenté
moult triomphantement à Angers; les Actes des
Apoſtres que l’on s’eſtouffoit pour voir en cette
ville dans l’Hoſtel de Flandre l’an i54. la vengean¬
ce de noſtre Seigneur, l’homme pecheur ioǘ à Tours,
l’homme iuſte & mondain, la grande diablerie, & ſem¬
blables pieces que Monſieur Brigadier a pris vn
ſoin particulier de recueillir, comme du Mouſtier
faiſoit les Romans, que ie ne me ſois auſſi ſouue¬
nu de ces vers d’Horace,
 Spectatum admiſſi riſm teneatis amici.
S. Voila qui eſt bien, ſi tu en auois ſceu da¬
uantage ie croy que tu ne l’aurois pas oublié, tu
peux maintenant reuenir au ſtyle Burleſque des
Italiens.
M. La premiere maniere eſt ſemblable à̀ la
noſtre, & a eſté ſinon trouuée, au moins premie¬
De arte
Poëticas.