619
arer opairne opdrams, ne fut-il pas en ſuite
baffoü̈é & vilipendé par les Atheniens, leſquels
traiterent encore plus mal ce grand Politique
Demetrius Phalereus, que Suidas dit auoir eſté ainſi
appellé à Phalero Attice portu, & que Victor, Rit¬
tershuſius, & beaucoup d’autres, prennent mal aà̀
propos pro Rhetore quodam Alexandrino eiuſdem no¬
minis apud Laërtium; puis qu’apreé́s luy auoir dreſſé
trois cens ſtatuës, ils les rompirent toutes, pour
ſe vanger de ie ne ſç̧ay quel pretendu déplaiſir,
qu’ils diſoient auoir receu; & le contraignirent de
ſe refugier en Egypte, où il deuint en peu de
temps l’vn des plus riches hommes du pays, & des
plus confidents Miniſtres du Roy Piolomée, au¬
quel meſme il perſuada de faire traduire la Bible
par les Septante, comme nous l’auons mainte¬
nant. Mais pour venir à des exemples de plus fraiſ¬
che datte, Paul IV. ſi l’on conſidere bien ſes a¬
ctions, a eſté vn des plus grands & des meilleurs
Papes dont nous ayons memoire, car non ſeule¬
ment il refuſa l’Archeueſché de Brundiſi, mais
encore il ſe démit de l’Eueſché de Theate, & ſe
reteirant à̀ vne vie Religieuſe il inſtitua l’Ordre des
Theatins: il conſeilla à̀ Paul Troiſieſme d’eſtablir
le Tribunal de l’Inquiſition: il reforma les abus
du Clergé: il publia l’Index des liures cenſurez: il
oſta l’abus des Collations Beneficiales aux perſon¬
nes indignes: il fit rentrer dans les Cloiſtres tous
les Moines & Religieux qui en eſtoient ſortis: il
ne voulut iamais approuuer la tranſlation de l’Em¬
Iiii ij