193
& motifs de toutes ces calomnies, qu’outre les
perſonnes que le Cardinal peut auoir offenſées en
particulier, ſoit en qualité de Seigneur Iules ſim¬
plement, puis que comme dit le meſme Seneque,
Nemo ſine vitio eſt, in Catone moderatio, in Cicero-bidem.
ne conſtantia, deſideratur: ou comme premier Mini¬
ſtre d’vn ſi grand Eſtat qu’eſt celuy de France, en
laquelle charge il eſt du tourt impoſſible de ne pas
meſcontenter beaucoup de perſonnes; il eſt en¬
core ſi malheureux, qu’on luy attribuë̈ cet enle¬
uement du Roy hors de Paris, qui a ſi fort alar¬
mé toute la France. De ſorte que le Parlement
l’ayant en ſuite declaré perturbateur du repos pu¬
blie, ce n’eſt point de merueille, ſi le peuple, dans
le reſpect qu’il doit aux Arreſts d’vne ſi celebre
Compagnie, & dans l’auerſion naturelle qu’il a
du trouble & de la guerre, s’eſt licentié de le trai¬
ter comme le plus ſcelerat, que la terre ait iamais
porté. Mais neantmoins pour te dire vray, Saint¬
Ange, la quantité de ces libelles & paſquins dif¬
famatoires, n’auroit iamais eſté ſi grande, ſi l’in¬
tereſt de ceux qui les compoſent, n’en auoit plus
fait eſclorre, que la haine contre le Cardinal.
S. Ie n’ay pas compris iuſques à̀ cette heure,
quel peut eſtre l’intereſt d’vn homme qui n’oſe
mettre ſon nom aux pieces qu’il prend bien de
la peine à compoſer, & à faire imprimer.
M. Il faut doncque que ie te l’apprenne; aux
vns cet intereſt conſiſte en la gloire d’auoir bien
rencontré, & d’entendre comme faiſoit Apelles
 Bb