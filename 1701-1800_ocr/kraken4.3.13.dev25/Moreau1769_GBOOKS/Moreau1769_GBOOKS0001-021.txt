voulu payer d’ingratitude, celuy qui luy faiſoir
tous les ans acquittervne penſion de deux mille li¬
ures; & cét autre aura voulu témoigner du reſſenti¬
ment, de ce qu’vne belle Preface, vne ſuperbe re¬
lieure, & beaucoup de temps perdu pour donner
ſon bien, ne luy auront rien valu qu’vn remercie¬
ment bien maigre, ou des promeſſes ſans effet.
S. Si tu es auſſi peu paſſionne en tes affaires
comme tu monſtres de l’eſtre en celles d’autruy, tu
meriterois beaucoup mieux le nom de Philoſophe
que d’Imprimeur.
M. Tu parles de ces deux vacations comme ſi
elles eſtoient incompatibles; ſç̧ache mon enfant,
que la moderation d’eſprit, ou pluſtoſt de nos paſ¬
ſions, eſtant l’vn des principaux fruicts de la Philo¬
ſophie, il n’y a aucune vacation ſi baſſe ſoit elle, qui
puiſſe empeſcher à celuy qui eſt doüé de cette ver¬
tu, d’eſtre Philoſophe; témoin le bon-homme
Cleanmthes qui ne viuoit d’autre choſe que de porter
del’eau, & ce fameux Epictee, de qui la condition
n’eſtoit guere plus releuée.
S. Ouy, mais quel moyen y a-t’il d’auoir cette
moderation d’eſprit, à moins de lire tous les iours
comme tu fais, ceux qui en ont donné les prece¬
ptes? & pendant que ie feray l’homme d’eſtude, que
deuiendra Sainct-Ange, qui fera ſa beſongne, qui
luy donnera dequoy diſner?
M. Rien moins, ie ne veux pas pour deuenir Phi¬
loſophe à ma mode, que tu apprennes par cœur
l’Enchiridion d’Epictete; ie ne veux pas que tu ſois