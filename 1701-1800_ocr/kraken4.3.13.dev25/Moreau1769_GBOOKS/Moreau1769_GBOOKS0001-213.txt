206
nal, & cela eſtant i’aduouë ingenuëment de ne
pas bien connoiſtre quelle difference tu mets en¬
tre ces deux paroles de bon & de meſchant.
M. Tu la connoiſtrois encore moins, ſi ceux
de Sainct Germain faiſoient des liures contre le
 Parlement; car de la faç̧on que ie l’entends, on
peut faire de bons liures de tous les deux coſtez,
encore que contradictoires les vns aux autres.
S. Et quoy ne ſçais-tu pas bien que ceux de
Sainct- Germain ont fait des Declararions, des Pla¬
cards, & vn Arreſt, par lequel ils defendoient à
nos Generaux ſur peine de la vie, de ſortir de
Paris, de ſecourir Charenton, ou Brie-Comte¬
Robert, & de n’attaquer ny Corbeil, ny Lagny,
ny Sainct Denys?
M. Cette derniere piece eſt Burleſque, & elle
a eſteé faite exprés pour nous donner le change de
tant d’autres que l’on a fait icy contre eux; mais
quand elle ne le ſeroit point, mon intention n’eſt
pas de vouloir iuger des pieces publiques, puis
qu’elles reſſemblent aux Oracles des Dieux, qu’il
eſt bien ſouuent plus facile & plus ſeur de reſpe¬
cter, que d’entendre ou interpreter; auſſi bien,
quoy que nous en puiſſions dire,
Virgil.
lla manent immota locis, neque ab ordine cedunt.
E neid.3.
S. Ie voy bien que tu es ſi retenu & moderé,
que tu ne diras pas icy que la Declaration faite à
Sainct-Germain, n’eſtoit point ſuiuant les formes,
& la rigueur du ſtile de ſemblables pieces, à cau¬
ſe des Eloges qu’elle donnoit à ſon Alteſſe Roya¬