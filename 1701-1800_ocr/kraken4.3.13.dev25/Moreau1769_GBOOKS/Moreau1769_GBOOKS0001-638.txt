631
l’eſtamine de ſon propre iugement, afin de les e¬
ſtimer telles qu’elles ſeront en effet, & les conſi¬
derer ingenuëment, c’eſt à̀ dire bonnes ou mau¬
uaiſes, & dignes par conſequent d’eſtre louées ou
blaſmées: car entre ceux qui ſe meſlent d’eſcrire,
il y a de certains flateurs quibus omnia Principunm Tacitus.
honeſta, atque inhoneſta laudare mos eſt; il y en a auſſi
d’autres, qui ſe plaiſent naturellement à la Saty¬
re, qui ne trouuent rien de bon, qui ne peuuent
loüer perſonne, & deſquels on peut raiſonnable¬
ment dire
Semper hyems, ſemper fpirantes frigora Cauri. ’Eiue
3. Georg.
C’eſt pourquoy il faut cheminer entre ces deux
extremitez la bride en main, & ſuppleer par vne.
iuſte moderation, par vn iugement raſſis, par vne
indifference aimable, par vn amour ſingulier de
la veriteé, aux exceés ou defauts des vns & des au¬
tres, en eſtabliſſant ce Principe, que Dieu meſme
ne pouuant pas en meſme temps, & par vne meſ¬
me action donner ſatisfaction à tout le monde,
puis que le Laboureur par exemple deſire la pluye,
lors que le Voyageur demande le beau temps; ce
ſeroit vne grande folie de penſer, que le Miniſtre
d’vn grand Eſtat tel qu’eſt la France, en donnant
ſatisfaction aux vns, euſt cette grace de ne point
dégouſter les autres. Les fables diſent que Iupiter
ayant fait l’homme au moins mal qu’il pouuoit,
Momus y trouua tant de choſes à redire, que tous
les Dieux ſe reſolurent de contribuer tous enſem¬
ble, ce qui ſeroit de leur pouuoir, & de leur in¬