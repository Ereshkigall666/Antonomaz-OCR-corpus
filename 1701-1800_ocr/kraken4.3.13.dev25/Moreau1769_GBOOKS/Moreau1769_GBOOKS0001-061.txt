S. Tu me r’enuoyes touſiours aux Hiſtoi¬
res, comme ſi i’auois auſſi bonne memoire que
toy pour les retenir, & autant d’inclination à les
lire.
M. Chacun en prend ce qu’il en peut auoir, &
puis tu vois bien, que ſi ma memoire eſtoit meil¬
leure que la tienne, ie n’aurois que faire de mettre
vne bonne partie des choſes dont ie me veux ſou¬
uenir dans ma poche.
S. I’auois bien ouy dire que l’on portoit quel¬
quefois les yeux, les dents, le nez, les cheueux, &
les aureilles auſſi dans la poche, mais pour la me¬
moire ie ne croyois pas qu’elle fuſt ailleurs que
dans la teſte.
M. Tu pouuois auoir appris toutes ces choſes,
d’vne Preface de Politian ſur les Prieures d’Ari¬
ſtote, laquelle il a intitulée Lamias, car aprés auoir
dit ſuiuant l’authorité de Plutarque, que cette Fée
oculos habebat exemptiles, il adiouſte de ſon crû, qui¬
dam vero etiam dentibus vtuntur aequè eixemptilibus,
quos nocte non aliter reponuont, quam togams, & moy
ie t’ay appris que l’on peut mettre vne partie de
la memoire ſur le papier pour la tirer du ſac, ou
de la poche quand on en à beſoin.
S. Cher Maſcurat, puis que tu as parlé des Fées,
oblige moy de me dire en paſſant s’il y en a, & ce
que tu en crois, car en cela, comme en beaucoup
d’autres choſes, ie regleray touſiours mes opinions
au niueau des tiennes.
M. La Philoſophie me defend de croire qu’il