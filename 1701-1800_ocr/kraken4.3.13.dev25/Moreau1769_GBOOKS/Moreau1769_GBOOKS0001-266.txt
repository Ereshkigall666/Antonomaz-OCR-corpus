259
courir les Meapolitains, acquiter les Penſions de beau¬
coup de Seigneurs Italiens, & auoir vn fond pre¬
paré pour ſ’occaſion d’vn Siege vacquant, que
pour ſubuenir à mille autres deſpenſes, qui ne
ſont pas moins neceſſaires que les precedentes,
quoy que preſque inconnuës aà la pluſpart de ceux
qui ne ſçauent pas les ſecrets d’vn Royaume, &
qui ne penetrent que les nouuelles de la baſſe-cour.
Et en effet l’on n’a pû iuſques à cette heure veri¬
fier, que la moindre de toutes ces voitures ait eſté́
diuertie par ſon Eminence, bien moins encore
qu’elle ait eſté miſe par luy en reſerue: Et neant¬
moins l’on ſç̧auoit fort bien que le Mareſchal d’An¬
cre auoit deux cens mille liures al Banco di San
Georgio de Gennes, & trente mil eſcus aà̀ Rome ſur
la Fabrique de S. Pierre, qui ſeruirent aprés ſa
mort, pour baſtir l’vn des clochers qui ſont aux
deux coſtez du portail de l’Egliſe. Pourquoy ce¬
la? parce qu’il eſt comme impoſſible que les cho¬
ſes de fait, & qui doiuent paſſer par l’entremiſe
de beaucoup de perſonnes, demeurent long temps
cachées, c’eſt pourquoy le Poëte auoit raiſon de
dire,¬ Secretum diuitis vllum
Eſſe putas, muri vr taceant iumenta loquentur.
Et ne veux-tu pas que pour eſuenter celuy du
Cardinal Mazarin, qui a tant & de ſi puiſſans en¬
nemis, la terre meſme ou il auroit caché ſes tre¬
ſors, ne conceut des voix pour les deſcouurir,
comme elle fit autrefois les grandes oreilles de
ce fameux Roy Midas,
l ij