336
guſte Compagnie, à laquelle i’ay touſiours porté
beaucoup de reſpect, s’eſtre inſenſiblement en¬
gagée à ſouffrir des violences, ou à les faire; c’eſt
pourquoy pourueu que tu m’aduouë que l’Aret
contre le Cardinal en a eſté vne des principales,
nous ſerons bien toſt d’accord.
S. Tant de violence que tu voudras, mais tou¬
tesfois eil ſe fuſt trouueé quelqu’vn qui euſt voulu
mettre cet Arreſt en execution, peut- eſtre qu’il
auroit paſſé pour tres-iuſte: car qui eſt mort a toû¬
iours tort.
M. Il ne m’eſt iamais tombeé́ en phantaiſie,
qu’il y eut des perſonnes aſſez deſpourueues de
ſens, d’humanité & de iugement, pour porter
cette affaire au point que tu viens de dire, car ou¬
tre la difficulté qu’il y a d’oſter la vie à vn Mini¬
ſtre approuué du Roy & de la Reyne, & qui d’ail¬
leurs ſe fait bien garder, ſans laiſſer la ſienne au
meſme endroit, ou ſans la perdre ſur vn eſcha¬
faut & en belle compagnée; l’action de ſoy-meſ¬
me eſt ſi noire, ſi horrible, & ſi criminelle, que
Henry III. tout Roy qu’il eſtoit, fut deux iours
entiers à chercher quelques pauures miſerables &
deſeſperez, qui vouluſſent entreprendre ſur la
perſonne du Cardinal de Guiſe, quoy qu’il fuſt
deſnué de toute aſſiſtance. De plus, c’eſt que les
peines tant temporelles que ſpirituelles eſtant com¬
me inſeparablement iointes & annexées à ces vio¬
lences éxtraordinaires, adeò quidem vt ſacris cano¬
nibus ſancitum ſit, eos qui in Cardinalem manus inie¬
cerin?