334
 en liberté: Mais neantmoins c’eſt vne choſe aſſez
remarquable que LouysXI. ait deputé deux Meſ¬
ſieurs du Parlement au Pape, pour conuenir auec
luy des moyens que l’on pouuoit tenir pour fai¬
re le procés à vn Cardinal atteint & conuaincu du
crime de leze-Maieſté; & qu’en ce temps-cy le
Parlement ait fait de ſon chef, & ſi tumultuaire¬
ment le procés à vn autre Cardinal, que le Roy,
& toute la Maiſon Royalle declaroient innocent.
Pour moy, ſi l’on ne pallie cette precipitation
auec vn ſilent leges inter arma, ie ne ſçay pas quel¬
le autre excuſe legitime on luy pourroit donner.
Mais ce qui eſt plus eſtrange, c’eſt que le Pape
meſme ne pouuant faire le procés ou depoſer vn
Cardinal Preſtre, niſi quatuor & ſexaginta teſtibaus
auditis, ou s’il eſt Diacre, niſi ſeptem & viginti,
comme il eſt expreſſément rapporté par S. Tho¬
mas in ſecunda ſecunde, queſtion 7o. article 2. on
a toutefois donné cet Arreſt ſi terrible & ſanglant
contre le Cardinal, ſans en auoir entendu aucun:
auſſi m’a-t’on dit de bonne part, que beaucoup
de ces Meſſieurs en auoient eu de furieux remords
de conſcience; & ie m’aſſeure bien que ſi iamais
pareille affaire ſe preſente, il n’y aura pas tant de
Senarores Pedanei qu’il s’en trouua cette fois-laà.
S. Sçay tu, Maſcurat, que ces beaux diſcours
que tu viens de faire, me font ſouuenir d’vn en¬
droit de Iuuenal, où il dit, qu’il y a grand plaiſir
Sat. 12.
le eſ onenr ſut len haurei, &en cderoineis pl¬