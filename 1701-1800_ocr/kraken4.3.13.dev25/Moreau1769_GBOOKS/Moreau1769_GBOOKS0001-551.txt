 Lib. 6. de
Repc.2.
 544
que toutes les affaires de la France euſſent eſté
reculé́es au meſme temps, & de meſme facon?
voudrois-tu dire que ce fut vne choſe ſi crimi¬
nelle, ſihonteuſe, ſi preiudiciable à ceux qui gou¬
uernent, ie ne le penſe pas, Sainct Ange, car ce¬
la feroit tort à ton iugement, & à̀ la connoiſſan¬
ce que tu peux auoir, que les Maiſons des Grands
& des petits, des riches & des pauures, des Prin¬
ces & de leurs ſuiets ſe gouuernent data proportio¬
ne, quaſi de meſme ſorte, & qu’elles ſont quel¬
que fois ſuiettes aux meſmes inconueniens, de
pertes, de debtes, de ſouffrance & de pauureté.
S. Tu es ſi accouſtumé à traitter auec des
gens doctes, que tu ne t’imagine iamais de par¬
ler aux ignorans tels que ie ſuis; penſe tu que ie
n’aye rien autre choſe à faire qu’à lire Froiſſard
ou Monſtrelet, pour ſçauoir ſi tous nos Roys de
France eſtoient auſſi pauures que Louys AI. qui
faiſoit mettre des manches neufues à̀ ſon vieil
pourpoint, & portoit ordinairement vn chapeau
de meſchant drap tout chargé de graiſſe & de
babiolles.
M. Ce que tu viens de dire, ne teſmoigne pas
que tu ſois ſi ignorant, car nous ne ſçauons rien de
ces babiolles, que par la lecture de Comines, ny
de ces manches & chapeau gras, que par celle de
Bodin, qui adiouſte encore au meſme endroit,
que les Regiſtres de la Chambre des Comptes ſont
chargez de vingt ſols qu’auoit couſté cete paire
de manches, & de quinze deniers pour vne boëte
de