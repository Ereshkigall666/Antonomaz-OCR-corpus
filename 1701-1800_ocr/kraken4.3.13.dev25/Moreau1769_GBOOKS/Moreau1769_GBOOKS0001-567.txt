560
autres pareilles neceſſitez de l’vne & de l’autre: car
toutes ces incommoditez ruinent inſenſiblement
les petites familles, ou par proces & chicanes, ou
par ventes, & ſubhaſtations, ou par empriſon¬
nemens longs & faſcheux, ou par quelque autre
facon. Mais pour ce qui eſt des grands Seigneurs,
des Princes & Monarques, tu ne trouueras iamais
qu’aueun ait eſté ruiné́ de cette facon là, car il
ſuruient touſiours quelque choſe, au moyen de
laquelle ils ſortent de tous ces embarras. L’on di¬
ſoit à Rome du temps que i’y eſtois que la Prin¬
ceſſe de Stigliani, quoy qu’elle fuſt riche de trois
ou quatre cens mille liures de reuenu, n’auoit pas
quaſi dequoy viure, tant elle eſtoit oberé́e & en¬
gagée de tous coſtez: mais à la fin qu’en a-t’il
eſté? le Duc Medina de la Torre Vice-Roy de Na¬
ples l’eſpouſa auec toutes ſes debtes, qui ne l’em¬
peſcherent pas long temps de dormir. La Maiſon
de Neuers à la mort du dernier Duc, ne deuoit¬
elle pas à̀ Dieu & au monde, & ie croy neant¬
moins que la Reyne de Pologne n’en ſouffre main¬
tenant aucune incommodité́. Charles VII. non¬
obſtant qu’il n’euſt pas vn iour dequoy payer
ſes botres, ne laiſſa pas quelque temps aprés
d’eſtre plus puiſſant, & plus reſpecté que beau¬
coup de ſes predeceſſeurs: le meſme auſſi ſe peut
dire d’Henry IV. & quand il ſeroit vray que la ta¬
ble de Louys IV. ſon petit fils auroit eſté́ ren¬
uerſée, au moins faut-il aduouër qu’elle n’a pas eſt́
long temps à ſe redreſſer. Enfin ce n’eſt pas de ce
coſté