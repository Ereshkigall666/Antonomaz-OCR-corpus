 Cap.18.
 18
Lactance, au liure de Ira Dei, Quiſquis intempeſtiu
 A
lenitate vel ſepius quàm neceſſe eſt, vel etiam ſemper
ignoſcit, is ſanè  illorum vitam perdit, quorum au¬
daciam nutrit ad facinora maiora, & ſibi ipſe æternam
moleſtiarum materiam ſubminiſtrat.
S. Tu fais iuſtement le contraire de ceux qui
donnent la bataille, car tu reſerues touſiours les
canons pour la fin.
M. Ie ne ſç̧ay ſi tu parles des batailles que tu
as veuës, pour moy ie me regle ſuiuant l’ordre de
celles que i’ay leuë̈s dans les bons liures.
Et quo non poſſum corpore, mente feror.
Or eſt-il que les anciens Romains plaçoient touſ¬
ious leurs meilleurs ſoldats aux derniers eſcadrons
ou aux derniers fils, d’où eſt venu le prouerbe, Res
adTriarios rediit, pour dire que l’on eſtoit au dernier
effort, au lieu de quoy l’Italien dit al verde, par¬
ce que le gros bout des bougies ou des chandelles
de cire eſt ordinairement marqué de verd; & ainſi
nous nous ſauuons tous deux, moy auec la vieille
guerre, & toy auec la moderne.
S. Si tu ne t’eſtois bien expliqué, ie penſerois
que tu vouluſſe parler des morions du temps paſ¬
ſé, & des arquebuſes à croc, des hallebardes à ſix
pointes, & des cheuaux bardez, car nous appel¬
lons tout cela la vieille guerre, & ie m’aſſeure que
cet enharnachement-là ne ſieroit point mal à vn
homme de ta profeſſion.
M. Si tu ne craignois de m’offenſer, ie croy
bien que tuaurois pluſtoſt dit à vn vieil Pedant,