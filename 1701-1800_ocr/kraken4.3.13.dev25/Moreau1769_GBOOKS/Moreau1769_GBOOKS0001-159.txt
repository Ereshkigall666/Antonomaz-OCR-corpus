152
ſta, non potuerunt vſque ad ſenectutem caneſcere, c’eſt
à dire pour appliquer ce paſſage à noſtre ſuiet, y
a-t’il quelqu’vn qui ayt égalé par le moyen de ces
Academies les Bembes, les Politians, les Barbares,
les Mirandaulans, les Aretins, les Sabellics, les Pon¬
tans, les Ficins, les Volaterans y a-t’il eu des Poé̈¬
tes ſemblables au Vid, a Sanaare, au Fracaſlor,
aux Strozzes pere & fils, au Bargée, au Flaminio, &
à tant d’autres qui ſemblent auoir tireé l’échelle a¬
prés eux, par laquelle on montoit ſur le Parnaſſe,
où ſi tant eſt qu’ils ayent eſté ſuiuis de quelques¬
vns, comme par exemple de Buchanan, de Sarbie¬
uius, & de Nicolas Bourbon, ie dis le dernier & de
Bar-ſur-aube Baralbulanus, pour le diſtinguer de
ſon grand oncle appellé communément Vandope¬
ranus, parce qu’il eſtoit de Vandeuure en Cham¬
pagne, ie m’aſſeure qu’ils auoü̈eront eux-meſmes,
de n’eſtre redeuables d’vn ſi precieux talent, que
ou à la nature, puis que naſcuntur Poete, fiunt Con¬
ſules, ou à̀ ce qu’ils auront plus frequenté leurs e¬
ſtudes & leurs liures que ces nouuelles Academies,
où les bons eſprits vont comme les belles femmes
au Bal, c’eſt à dire, ſans en chercher autre profit
que d’y paſſer le temps agreablement, & de s’y fai¬
re voir & admirer, cela en bon Latin s’appelle &
nugis addere pondus.
S. Tu fais iuſtement comme ces vaches qui at¬
tendent que le pot au laict ſoit plein pour le ren¬
uerſer, car aprés auoir infiniement loü̈é gli Signo¬
ri Mancini de ce qu’ils ont chez eux la plus cele¬
bre