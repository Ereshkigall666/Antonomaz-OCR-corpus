S. Prens garde aà ce que tu dis, Maſeurat, car Maf¬
feée n’yant point eſté aux Indes, ny Strada en Flan¬
dres, ie puis hardiment conclure contre ce que tu
viens de dire, que leurs Hiſtoires ne ſont pas des
meilleures.
M. Ce que tu dis ne prouue rien autre choſe, ſi¬
non qu’en fait d’Hiſtoires pour les bien eſcrire, ou il
faut auoirveu ce qui ſe paſſe, ou en auoir eu des re¬
lations fidelles, & les meſnager, examiner, & em¬
ployerauec iugement. Polybe, Ceſar, Comines, n’aſ¬
ſiſtoient pas aux conſeils de leurs ennemis, ils ne
voyoient pas le détail de toutes leurs entrepriſes, &
neantmoins ils en ont tres-pertinément parleé dans
leurs Commentaires. Ceux qui eſcriuent l’Hiſtoire
entiere des Eſtats & des Royaumes, n’en peuuent
ſcauoir de viſu que les dernieres ſuites, & neant¬
moins Thomas Faſellus Religieux Sicilien de l’Ordre
de S.Dominique, comme ie t’ay deſia dit, atres bien
écrit celle de ſon pays, teſmoin ce qu’en ditl’Abbé
Maurolic en la Preface de ſon abregé des Hiſtoires
de Sicile: Sedcùm de rebus Siculis abunde ſcripſerit Fa¬
ſellus ordinis Dominicani profeſſor, cuius diuturmus labor
& opera, non ſolùm laudem, ſed premia magna mere¬
batur, ſatis erit nobis Epitomen hanc excudiſſe. Et au
contraire Auguſtinas Iuſtinianus Geneuois, & Re¬
ligieux Profez du meſme Ordre, a ſi mal eſerit celle
de Genes, que ſuiuant la remarque qu’en fait Paul
Ioue, pracipitate editionis, male audiendo pœnas tulit. Im Elogis.
Pourquoy doncques vn effect ſi different quaſi d’v¬
ne meſme cauſe? parce que l’vn y a pris plus de pei¬
E iij