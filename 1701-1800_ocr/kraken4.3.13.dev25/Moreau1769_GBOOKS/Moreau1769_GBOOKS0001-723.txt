16
nem, ſur laquelle Suidas, & Strucleius apreés luy, au
troiſieſme liure de ſes Antiquitez conuiuales chap.
10. ont tant fait de belles remarques; & que le re¬
ſultat de noſtre iournée ſe pourra appeller népn¬
u, bonus ſeu felix diei ſucceſſus, pluſtoſt qu’vne dé¬
bauche, à laquelle ny toy ny moy n’auons gueres
d’inclination.
S. Pour toy ie veux croire que tu es ſobre &
retenu par ſageſſe; parce que
Oderunt peccare boni virtutis amore:
mais pour moy ſi ie ne me réiouys pas ſi ſouuent
que ie voudrois bien, c’eſt la ſeule miſere du temps
qui en eſt cauſe.
M. Il nous faut donc prier Dieu coniointement,
Lucret. l.1.
---vt interea fera mœner militiai,
 Per maria ac terras omneis ſopita quieſcant.
ede Car de ſouhaittér ſans cette premiere faueur,
Vt redeat miſeris, abeat fortuna ſuperbis:
ce qui nous remettroit infailliblement dans le ſie¬
cle d’or, ce ſeroit demander l’impoſſible.
S. Tu ordonnes laà̀ deux grandes medecines
en peu de mots, & qui produiroient comme tu
dis de merueilleux effets pour le repos des peu¬
ples, ſi elles eſtoient executées; mais il n’eſt pas
come ie croy, au pouuoir des hommes d’en venir
à bout.
M. Auſſi vois-tu bien que ie ne l’eſpere que
du Ciel: Adieu Sainct-Ange.
S. Touche là Maſcurat, il n’y a tantoſt plus
que nous deux à prendre la Declaration, mais puis