 2o5
nous appellons ſaint Sauueur, vr rana inter lineas,
aut verba natare poſſit, ſur vn meſchant papier, en
 petrites formes, auec des pages blanches deuant &
derriere, & pour le faire court d’vne façon ſi gueu¬
ſe, & ſi negligée, que l’Imprimeur eſtant auſſi
fourbe comme l’Autheur eſt miſerable, & igno¬
rant, on peut à bon droit dire de tous les deux
enſemble, ce que diſoit Sainct Hieroſme en eſcri¬
uant ad Chromatium, ſimilem habent labra lactucam;
& ainſi te voila inſtruit en peu de paroles, d’vn
moyen quaſi aſſeuré, pour te faire cognoiſtre
tota patriam teſtante figura, les bons liures d’auec
les meſchans.
S. Ie ſuis fort ſatisfait de toutes ces regles, mais
ayant remarqué cy deſſus, que tu mettois la Let¬
tre d’aduis au Parlement, & le Sommaire de la doctri¬
ne curieuſe, entre les bons liures, quoy que le pre¬
mier ſoit extremement contraire au Party de S.
Germain, comme i’entendois dire l’autre iour chez
Meſſieurs du Puy, ou M le Baron de. Rians m’en¬
uoyoit porter des aduis de Prouence, car pen¬
dant qu’ils en faiſoient lecture en leur cabinet, il
y auoit des Meſſieurs qui ſouſtenoient que cette
Lettre a’eſtoit rien qu’vn preſſis des mauuaiſes
maximes de la Francogadllia Hottomanni, & des
Vindicie contra tyrannos Iunij Bruti, & que l’on
faiſoit tres mal d’en permettre la vente: Tu n’i¬
gnore pas auſſi que le Sommaire de la doctrine cu¬
rieuſe, ne ſoit tout à fait contraire aux defenſes
& apologies que tu fais pour Monſieur le Cardi¬
Ce iij