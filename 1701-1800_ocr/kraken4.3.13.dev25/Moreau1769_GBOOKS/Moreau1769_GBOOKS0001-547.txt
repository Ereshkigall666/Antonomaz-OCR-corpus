540
que ſi l’on veut auoir dix mille ſoldats effectifs, il
faut en leuer quinze ou vingt mille; S’il a pris
garde combien couſtent les trauaux de la moin¬
dre ville qu’on aſſiege; S’il a ſongé à̀ tant de re¬
creuës qu’il faut faire, à la difficulté des Conuoys
qui ne ſe font qu’à graiſſe d’argent, à̀ l’armement
de mer qui eſt vn gouffre, à l’artillerie qui en eſt vn
autre; S’il a bien calculé où peuuent monter les
appointemens de tant d’Officiers principaux, qui
ne tiennent de ſi grand’ table, ny de ſi beaux é¬
quipages, qu’aux dépens du Roy; S’il n’a point
oublié les quinze millions que l’on iuſtifia fort
bien il y a deux ou trois ans eſtre paſſez de Fran¬
ce en Catalogne; S’il a compris pareillement ceux
que l’on donnoit tous les ans aux Hollandois, aux
Heſſiens, aux Suedois, à quelques Princes d’Ita¬
lie, & à beaucoup de Seigneurs & Miniſtres Eſtran¬
gers pour les auoir à noſtre deuotion. Ie vou¬
drois auſſi ſcauoir s’il a fait vn chapitre des non¬
valeurs, & accidents; & aprés tout ſi Meſſieurs
les Pariſiens ne ſont entierement perſuadez de la
ſottiſe de ce nouueau calcul, ie les prieray de iu¬
ger par les dépenſes extraordinaires, diſpendieuſes,
& auſquelles ils ne s’attendoient pas de leurs meſ¬
nages, & beaucoup plus encore de leurs procés &
baſtimens, ſi l’on peut regler comme vn papier de
Muſique, ou aà̀ la mode du ſuppoſeé Grilincon tous
les frais d’vne guerre ſi longue, & ſi vniuerſelle
comme eſt la noſtre, & des arḿes ſi grandes &
ſi puiſſantes comme ſont celles que depuis ſi long¬