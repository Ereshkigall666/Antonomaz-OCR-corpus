Lib. 5. fab.
87.
Lib. 6. ep.
370
ces donneurs d’Auis, & ces porteurs d’Anathenmes
S. Ma foy ie ſerois bien empeſché de te le dire,
car ie ne iuge pas volontiers de plus ſçauant que
moy.
M. La bonne Reyne Conſtantia penſoit eſtre bien
obligée au Roy Robert ſon mary, de ce qu’il auoit
fait mention d’elle en l’Hymne qui commence,
O conſtantia Martyraum. Certain fluſteur nommeé́
Princeps, qui auoit eu dum Pegma rapitur, la cuiſ¬
ſe rompueë, penſa mourir d’aiſe, au rapport de
Phedrus, lors qu’eſtant retourné quelques ioun
aprés ſur le theatre, il ſe perſuada que ce vers au¬
quel le Peuple Romain faiſoit tant d’acclamations,
Ltare incolunmais Roma ſaluo Princip,
n’eſtoit dit, ny applaudy qu’à ſon ſuiet, au lieu
qu’il ſe deuoit entendre de l’Empereur. Ainſi Ja¬
bolenus Priſcus dans Pline le Ieune, ſe trouuant aux
Declamations ſerieuſes de Paßienus Paulus Che¬
ualier Romain, qui commençoient, Priſce iubes,
il reſpondit à l’eſtourdie, croyant qu’on parloit à̀
luy, ego vero nihil iubeo, & troubla ainſi toute la
feſte par ſa folie. Imagine-toy donc que tu viens
de faire quaſi la meſme choſe: car cet apoſtro¬
phe à̀ ta perſonne, n’eſtant que pour ormer mon
diſcours, tu n’y deuois pas reſpondre, ny me trou¬
bler, & cela ſoit dit en paſſant: mais à quoy
en ſuis-ie demeuré, ie ne m’en ſouuiens plus du
tout; tu ne dis mot, Sainct-Ange, aide-moy vn
peu à retrouuer ce que ie voulois dire, parles ſi
tu veux.