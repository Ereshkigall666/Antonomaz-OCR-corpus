59
que hors d’icelle. L’aiſné
 Quem digito monſtrant, ſubſannant dentibus omnes,
eſt le Cardinal Mazarin, que ce fidele Hiſtorien
le Cheualier Georges appelle valet, parce, dit-il,
que tout Paris ſçait comme il veſquit, & que ceux de la
Chambre du Cardinmal de Richelieu, luy faiſoient preſent
de ſes vieilles hardes pour le r’habiller, iuſques à des ſou¬
liers & des vieux gans. Certes voila de beaux me¬
moires pour compoſer quelque iour vne bonne
Hiſtoire, & ſi toutes celles que le Cheualier Georges
a faites ou fera doreſnauant ſont de pareille trem¬
pe, on peut bien dire adieu à tout ce que l’Anti¬
quité nous a donné de meilleur en cette faç̧on d’eſ¬
crire. Voyons doncque ſi nous trouuerons des
teſmoignages plus authentiques que le ſien, &
 moins ſuſpects de folie & d’impoſture, pour con¬
firmer ce que nous auons dit cy-deſſus du Cardi¬
nal, & pour faire voir au monde, non in peculo vel
enigmate, quel il a eſté en toutes les principales a¬
ctions de ſa vie. Et puis que celles de la naiſſance
& de l’education ſont des premieres & plus con¬
ſiderables, on pourroit aà̀ vn beſoin auoir recours
aux Cardinaux Colonne & Alfieri qui ont eſté ſes
Compagnons d’eſtude, & aux RR. PP. Torquato
de Cuppu, Vincenzo Guiniſi, Silueſtro Pietra Santa,
Famiano Srada qui ont eſté ſes Maiſtres, & qui
comme ie croy nondum ad plures abierunt, comme
auſſi au Mareſchal d’Eſtrée qui l’a cognu dés qu’il
eſtoit en Valteline, & à vne infinité d’autres per¬
ſonnes qui l’ont veu à Rome & ailleurs, pour ſca¬
H ij.