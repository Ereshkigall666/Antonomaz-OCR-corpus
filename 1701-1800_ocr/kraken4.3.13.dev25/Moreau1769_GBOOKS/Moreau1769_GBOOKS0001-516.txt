5o9
ou de quelle matiere elle eſt.
M. L’Abbé Mondain eſt honneſte homme,
quoy qu’en diſent les libelles, & toy tu n’es qu’vn
folaſtre.
Si tibi dens caderet quoties fers ore paziams
Jam tua non poßet pane Ganaſſa frui.
Au moins ne ſçaurois-tu pas nier qu’il n’ait plus
d’eſprit que tous ſes compatriotes, puis que Scali¬
ger le pere diſoit, Sabaudianis nihil ſtolidius, inertius Ereeieo
ſlupidius.
S. Peut-eſtre ne l’applique-t’il pas ſi bien,
car ie voy que beaucoup de libelles le font en par¬
tie cauſe de tous les deſordres dont ils accuſent le
Cardinal.
M. Si cela eſt, Sainct Ange, comme cet Abb́
n’eſt point domeſtique, ny attaché aux intereſts
de ſon Eminence, & qu’il n’a aucune participation
des affaires d’importance, cela veut dire que tou¬
tes les oppoſitions que l’on fait au Cardinal ne
ſont gueres conſiderables. Mais venons au faict,
tu demandois ce me ſemble pourquoy tant de
plaintes du gouuernement. Pleuſt à Dieu, SAnge,
que les actions des Grands fuſſent de telle nature,
qu’vn chacun les peuſt cognoiſtre; pleuſt à Dieu
que le gouuernement des Monarchies ſe peuſt fai¬
re ſur vn theatre, en plein marché, à la veuë de
tout le monde, afin que les peines, les ſoins, les
trauaux, les angoiſſes, & faſcheries des Roys &
de leurs Miniſtres fuſſent auſſi bien cogneuës à
leurs ſubiets, comme le ſont leurs honneurs, leurs
Sſſ iij