167
tes, que ce liure du Docteur Putius eſtoit dedié à̀
vn de ſa Maiſon; mais il ſeroit facile à mon aduis,
d’en trouuer d’autres exemplaires chez Meſſieurs
Riolan, Moreau, Patin, & Mantel, qui ont tous qua¬
tre les plus belles, & les mieux fournies Bibliothe¬
ques en Medecine qui ſoient en cette ville, ny
comme ie croy en aucune autre. Orm’eſtant ſou¬
uenu, depuis ſeulement que la guerre a aurhoriſé
toutes ces inuectiues contre le Cardinal Maarin,
que i’auois dans mon galetas, les Poëſies & oraiſons
Latines d’vn Antonius Constantius Fanenſis, qui
auoit eſté Maiſtre de ce Cleophilus cy-deſſus men¬
tionné, ie me ſuis imagineé, qu’entre beaucoup de
perſonnes de la ville de Fano, auſquelles il addreſ¬
ſe ſes Epigrammes, il pourroit y en auoir auſſi
quelqu’vnes di Caſa Martinozzi, comme en ef¬
fet i’ay trouué qu’il eſtoit veritable, car il y en a
trois qui ſont addreſſé́es, ad Joannem Martino¬
tium Fanenſem Juriſconſultum, lequel mourut en
l’an i497. comme l’on peut voir par d’autres Poë̈¬
ſies de Iacobus Conſtantius fils d’Antoine, d’où i’ay
copié mot pour mot cet Epigramme, & ie te cot¬
terois meſme la page où il eſt, comme i’ay couſtu¬
me de faire, ſi ce n’eſtoit que l’impreſſion de ce li¬
ure ayant eſteé́ faite dés l’an i5o. elle reſſemble à̀
beaucoup d’autres de meſme temps, où il n’y auoit
encore ny chiffres, ny alphabet, ny reclames: le
principal eſt que le liure n’eſt pas gros, & que ie
le puis monſtrer à quiconque ſera curieux de le
voir.