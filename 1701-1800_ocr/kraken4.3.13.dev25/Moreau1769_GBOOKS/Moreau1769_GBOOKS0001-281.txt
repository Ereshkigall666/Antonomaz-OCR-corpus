274
a ſon humeur plaiſante & bouffonneſque, il ſe mit
tout à fait dans la ſerieuſe, & compoſa vn gros
Poë̈me in ottaua rima, dell humanita di Chriſto: ce
que ie t’ay bien voulu deſchiffrer, parce que tu
n’auois peut-eſtre iamais entendu parler de l’Au¬
theur d’vne piece ſi conneuë chez les Libraires,
comme eſt la Macaronée: à quoy i’adiouſteray
pour finir ſon hiſtoire, qu’il auoit encore deux
freres profez du meſme Ordre que luy, l’vn deſ¬
quels nommé Gioan Baptiſta Folengio a compoſé vn
in folio ſur les Pſeaumes, auec vn Commentaire
ſur l’Epiſtre de Sainct Iean, & quelques Dialo¬
gues Latins intitulez Pomiliones, au derriere deſ¬
quels il y a des Pöſies Latines, & entre autres vn
Poëme intitulé, Ianus de Theophile.
S. Ie croy que tu es ſeul le promus condus de tou¬
tes ces remarques-la,
M. Il eſt bien vray que ce Merlin Italien n’e¬
ſtoit pas ſi conneu que le Merlin Anglois engen¬
dré, comme ils diſent, d’vn Incube, & Prophe¬
te à outrance des affaires de ſon pays, iuſquesà̀ ce
ln iſecel que Lorenzo Pignoria, & Giacomo Filippo Tomaſuni,
elog. par..
edo; tous deux de Padouë̈, & cettuy-cy maintenant
Eueſque d’Emonia ou Citta noua en Dalmatie, nous
ont donne les Eloges de ce troiſieſme Poë̈te fa¬
meux, & chef du ſtile Burleſque Latin, auſſi bien
que Virgile l’a eſteé du ſerieux, ſorty de la ville de
Mantouë. Or en ſuite des ces premieres Poëſies
Macaroniques, il en parut vne autre en Italie,
qui auoit pour titre, Macaronica de ſindicau 