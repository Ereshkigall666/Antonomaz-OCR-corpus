577
l’homme eſt heureux de ne popint entendre ce que
la Pie, le Iay, la Grenoü̈ille & autres animaux
diſent de luy, il conclud, quot vero homines Ra¬- oat. s.
nis ſunt inſipientiores & Graculis.
S. Tu as pourtant veu quel mal ont fait depuis
ſept ou huict mois, ces Grenoiilles à̀ deux iambes.
M. Ie n’en voy point d’autre, ſinon qu’elles
ont retardé ce dont elles ſouhaittent le plus paſ¬
ſionnément de pouuoir ioüir: ſçauoir la Paix
auec l’Eſpagnol: car tant s’en faut qu’il ait eu vo¬
lonté́ depuis ce temps-là de s’accorder, que s’il
eut eſté en paix auec nous, il auroit ſans doute
cherché les occaſions de ſe brouü̈iller, pour ſe pre¬
ualoir de toutes nos factions & ſeditions dome¬
ſtiques, ſeditiones enim domi continuæ, vicinos noſtros
alioqui quieturos, ad bellum nobis inferendum incitant,
comme dit Tite Liue.
Libr. 6
S. Veux-tu que ie te faſſe voir en deux mots
comme nonobſtant toutes les bonnes informa¬
tions dont tu te vante, cette negociation de la
Paix t’eſt abſolument inconneuë̈, & que meſme
à grand’ peine connois-tu les Grenoüilles du Ma¬
rais, deſquelles neantmoins tu fais plus d’eſtat que
des hommes.
M. Si Caton n’auoit point de honte d’appren¬
dre la langue Grecque en ſa vieilleſſe, pourquoy
en aurois-ie tout blanc que ie ſuis, d’apprendre le
ſecret d’vne action ſi importante à̀ toure l’Euro¬
pe, puis que ſa longue duré́e en a deſia détruit
vne bonne partie.
Dddd