 441
entendu parler des Auanies, que les Tures impo¬
ſent aux Chreſtiens, quand ils les veulent perdre,
ou au moins qu’ils deſirent en tirer de l’argent? as¬
tu iamais leu dans la premiere fable de Phedrus,
les quatre ou cinqcauſes qu’auoit le loup de vou¬
loit manger l’agneau? ne ſç̧ais-tu pas ſe prouer¬
be François qui dit que lors qu’on veut noyer ſon
chien on fait croire qu’il eſt enragé?
Haec propter illos ſcripta ſunt
 Qui fictis cauſis innocentes opprimunt,
Comme on a voulu faire ces iours paſſez le Cardi¬
nal Mazarin, en luy oppoſant comme vn crime
tout nouueau, qu’il eſt Eſtramger; mais puis qu’il
ne l’a iamais nié, qu’il a touſiours paſſé pour tel,
que l’on a ſi ſouuent remercié Rome de ce qu’el¬
le nous l’auoit donneé;
La France doit ſon luſtre à la vertu Romaine;
Le vieux Tybre a rendu ce qu’il doit à la Seine,
Et par vn de ſes fils à l’Eſpegne fatal,
Luy redonne à ſon tour, n onheur ſans eſgal.
 que tant de Panegyriſtes luy ont dit,
Tu regere imperio populos Romane memento:
Qu’on l’a ſi ſouuent flatté de ces paroles, micat
inter omnes Julium ſydus; Pourquoy s’eſt-on aduiſé́
ſi tard de cet Arreſt de 1iy. Pourquoy le condam¬
ner maintenant de ce qu’il n’eſt pas neé en France,
& pourquoy le vouloir perdre comme Eſtranger?
Ie t’en ay deſia dit beaucoup de raiſons, Saint¬
Ange, mais puis que nous auons la paix, i’eſpe¬
reque tu en apprendras bien-toſt beaucoup d’au¬
 