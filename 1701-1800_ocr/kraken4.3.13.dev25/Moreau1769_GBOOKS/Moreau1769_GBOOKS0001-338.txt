331
ché à maintenir l’authorité du Roy & de la Rey¬
ne, & les droicts de leurs Couronnes pendant la
minorité d’vn Roy ſi ieune, dans la ſuite d’vne
guerre ſi longue & ſi vniuerſelle, & parmy des
peuples que l’on a commencez de mettre ſoubs le
preſoir, plus de trente ans auparauant qu’il ait
eſté chargé du miniſtere. Que ſi l’on adiouſte à̀
cela les intrigues du cabinet, les cabales de la Cour,
les factions des Princes & Seigneurs meſcontens,
les intelligences des mauuais François auec l’Eſpa¬
gnol, les reformations trop ſeueres, & quaſi hors
de ſaiſon du Parlement, les negligences & maluer¬
ſations des Miniſtres ſubalternes, la honte qu’il y
auroit de conclurre vne Paix au greé de l’Eſpagnol,
veu les grands aduantages que nous auons ſur luy;
l’impoſſibilité de continuer la guerre ſans des le¬
ué́es de deniers extraordinaires, & ſur tout les em¬
peſchemens raiſonnables que l’on a pour ne point
empirer beaucoup d’affaires, de ne pas donner à
cognoiſtre aux peuples par des Apologies, & Ma¬
nifeſtes de quelle façon elles ſe paſſent. I’eſpere,
dis-ie, qu’apreés auoir bien conſideré toutes ces
choſes, on trouuera que cette notorieté ſi preiu¬
diciable au Cardinal, eſt tellement voilée & ca¬
chée par toutes ces circonſtances, que les moins
paſſionnez ont pluſtoſt fait de confeſſer qu’ils ne
ſç̧auent ouù̀ elle eſt, que de la chercher où elle n’eſt
point, & d’aduoü̈er en ſuite, que l’Arreſt fondé
ſur icelle, ne pouuoit eſtre ny legitime, ny vala¬
ble, puis que comme dit Lucrece,
Te ij