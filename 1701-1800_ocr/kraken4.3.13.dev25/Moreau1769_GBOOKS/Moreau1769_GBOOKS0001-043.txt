36
moins d’auoir bien examiné toutes les pieces du
procés, il ne les pouuoit pas ſçauoir.
 M. C’eſtoit neantmoins vn Religieux de l’Or¬
dre deS. Dominique.
S. Ilſemble que tu vueilles inferer de là, que les
Moines ne ſont pas capables de nous donner de
bonnes Hiſtoires, & neantmoins celle de Virtorio
Siri n’eſt pas mauuaiſe.
M. Celles de Mafſee, & de Strada ſont encore
meilleures, mais ie croy qu’ils ont eſté aduantagez
en cela par la bonne fortune de noſtre ſiecle, qui
polit toutes choſes, & l’Hiſtoire par conſequent.
Sumpſerunt artes hac tempeſtate decorem,
Nulláque non melior quàm priùs ipſa fuit.
Car pour ce quieſt du temps paſſ́, la ſimplicité des
hommes eſtoit ſi grande, & celle des Religieux
 principalement, qu’encore qu’il n’y ait quaſi eu
qu’eux qui nous ayent donné l’Hiſtoire, aà̀ cauſe
que toutes les ſciences eſtoient comme enfermées
 dans leursMonaſteres, fort peu toutefois y ont bien
reüſſi. Et ſi lAbbé Lancelotti euſt auſſi bien re¬
cueilly les Farfalloni des Hiſtoriens modernes, com¬
 me il a fait ceux des anciens, on y auroit veu des ſot¬
tiſes bien eſtranges En vn mot la profeſſion du Re¬
ligieux eſt d’eſtre ſolitaire, & de demeurer en ſa cel¬
lule, Quid facis in turba tu qui ſolus es ? luy diſoit S.
Hieroſme; & celle d’vn bon Hiſtorien eſt de voir
tout ce qui ſe paſſe, de ſe trouuer aux deliberations,
& d’aſſiſter meſme s’il peut aux executions, qui ſont
deux choſes bien differentes.