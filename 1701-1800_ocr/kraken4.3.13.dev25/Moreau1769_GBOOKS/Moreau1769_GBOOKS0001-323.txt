316
NMon compleret eas vitulorunm pellibus oto.
S. Ie voy bien qu’auec tes vers Macaroniques,
& tes vitulorum pellibus octo, tu veux tacitement
conclure, que tous ceux qui adiouſtent foy à ces
dances & tranſports, comme tu crois peut-eſtre
imaginaire, ne ſont rien que des veaux; mais Pa¬
 tron mi ces plaiſantes eſchappatoires ne ſont pas
de ſaiſon, quand au lieu de vouloir eluder vne
choſe aduoü̈ée par les delinquans, & chaſtíe par
diuers Iuges de Parlements, il ſeroit beaucoup plus
à propos de la battre en ruine.
M. A cela ne tienne, Sainct-Ange, que tu ne
ſois bien-toſt deſpaiſé de ces ſottes opinions, re¬
garde ſeulement par la feneſtre ſi Petit donne la
Declaration à ceux qui l’attendent.
S. Turbam ecce magnam quam dinmerare neme
poteſt.
M. Que veux-tu dire auec ton Latin?
S. Ie veux dire que non ſeulement la bouti¬
que de Petit, mais auſſi toute la ruë eſt pleine de
Colporteurs, & à mon aduis ils pourront bien
attendre encore autant qu’ils ont fait: car i’en voy
pluſieurs qui s’en vont promener de coſté & d’au¬
tre.
M. Remets-toy donc à ta place, puis que les
canons ſont preſts à ruiner tes deux preuues; tu
tirois la premiere de la confeſſion des coupables,
qui eſt iuſtement eſtablir ce qu’il faudroit prou¬
uer, car tu eſtimes cette confeſſion vraye, & moy
ie la maintiens fauſſe, c’eſt à dire conforme à l’i¬