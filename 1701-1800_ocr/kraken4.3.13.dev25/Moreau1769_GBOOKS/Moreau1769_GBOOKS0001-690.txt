683
il n’expedie perſonne, i eſt inuiſible, & pour¬
 quoy ne pas dire tout d’vn coup,
 Solus habet ſcelerum quidquid poſſedimus omnes.
 Certes l’on diſoit en Flandre la meſme choſe du
Cardinal Granuelle, & la brigue de ſes ennemis
fut aſſez puiſſante pour obliger le Roy d’Eſpa¬
gne à le retirer d’vn lieu où il eſtoit abſolument
neceſſaire. Mais qu’en arriua-t’il? rien autre cho¬
ſe ſinon que les factieux n’eſtant plus retenus par
l’authorité d’vn ſi grand homme, commence¬
rent d’acheminer les affaires des Pays-bas au point
qu’elles ſont à preſent. Et l’Angletere n’a-t’elle
pas depuis trois mois finy ſur la ſacrée perſonne
de ſon Roy, cette horrible Tragedie qu’elle auoit
commencée quelque temps auparauant par la
mort de ſon plus intime Conſeiller & Miniſtre.
Ie dis horrible, pour n’auoir point de termes plus
ſignificatifs pour exprimer l’execution faite par les
main d’vn Bourreau, & par iugement de ie ne
ſçay quelle populace armée, du meilleur Roy, &
du plus affectionné enuers ſes ſuiets qui ait iamais
eſté. Certes, comme diſoit Ciceron, ita eſt inu-po se xui
ſitatum Regem capitis reum eſſe, vt ante hoc tempus
non ſit auditum.
S. N’eſt-ce pas choſe eſtrange que Noſtrada¬
mus ait predit la mort de ce pauure Prince; par
ce vers que i’ay leu aſſeurément dans quelques
vnes de ſes Centuries,
Senmat de Londre aà̀ mort ſon Roy mettra.
M. Il eſt encore plus eſtonnant qu’il ait mar¬
Rrrr ij