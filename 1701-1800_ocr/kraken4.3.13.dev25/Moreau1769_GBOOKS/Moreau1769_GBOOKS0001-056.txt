49
S. On appelle cela gauchir aux coups que l’on
ne peut euiter, c’eſt à dire les parer, & eſuder le
mieux qu’on peut, quand on n’a point de meilleu¬
re emplaſtre à ymettre.
M. Puis que tous ces Moines & Cheualiers, n’at¬
taquent la nobleſſe des Mazarins que par des ouy
dire, pourquoy ne me ſera-t’il pas permis de les de¬
fendre auecde pareilles armes, veu que ſuiuant la
regle du Droit, Nihil eſt tam naturale, quam eo genere
quidque diſſoluere, quo colligatum est? & cela eſtant ie
t’aſſeure qu’ils n’auront point d’aduantage ſur
moy, voire meſme que i’en auray pluſtoſt ſur eux,
à cauſe des fauſſetez, ſottiſes, & contrarietez dont
leurs libelles ſont tout farcis, dum habent animum,
comme diſoit Plaute, falſiloquum, falſjficum, falſi¬
 iurium l’ay doncque pris information depuis quin¬
ze iours ſeulement, de tout ce que le ſieur Bernardin
quieſt le plus ancien ſeruiteur Italien que le Cardi¬
mal air en ſa maiſon, pouuoit ſçauoir de la famille
de ſon Maiſtre, & apreés auoir conferé ce qu’il m’en
a dit, auec ce que ie me ſuis pû ſouuenir d’en auoir
appris à Rome, ou trouué dans mes liures; on peut
dire aſſez probablement que le grand pere dudit
Cardinal auoit trois fils, dont les deux plus aagez
prirent l’habit de Religion, l’vn en celle des Ieſui¬
tes, ſçauoir le P. Jules Mazarin, & l’autre ſous la
Regle des Capucins; & que pour le troiſieſme il
l’amena à Rome, lors qu’il n’eſtoit encore aagé́
que de ſept ou huict ans; c’eſt pourquoy il le fit
inſtruire en toutes ſortes d’exereices, qui eſtoient
G