598
que le prennent ceux qui le diſent ou qui l’eſcri¬
uent dans ces petits liurets; ce ſont les deſordres
de Paris pluſtoſt que ceux de Sainct- Germain qui
retardent vne action ſi vtile à tout le monde, & ſi
neceſſaire à la France; & plus nous nous faſchons
de ce qu’elle eſt ſi peu aduancée, plus nous en
 blaſmons nos Miniſtres, & moins nous donnons
ſuiet à nos ennemis de la faire: il y a ſix ans qu’ils
nous amuſent à̀ Munſter pour donner temps aux
apoſtumes qu’ils croyent nous deuoir eſtouffer,
de meurir & de ſe former; & cependant ils n’ont
rien oublié pour ſeparer nos Alliez d’auec nous,
parce que c’eſtoit en cela que conſiſtoit le nerf de
leur negociation; & comme ils ont veu que les
Suedois demeuroient fermes dans les veritables in¬
tereſts de leurs affaires, & dans les ſentimens
d’honneur & de vertu, ils ſe ſont proſtituez & a¬
bandonnez aux Hollandois, par deſeſpoir de n’a¬
uoir rien pû gaigner ſur les autres, ils ont imité́
le Caſtor qui ne fait point de difficulté de ſe cha¬
ſtrer quand on le pourſuit de trop prés, cupiens
euadere damno teſticulorums, ils leur ont quitté la ter¬
re & la Seigneurie, l’honneur & le profit; ce
qu’aſſeurément ils n’auroient iamais fait, teſticuli
ſi vena vlla paterni viueret in illis. Pendant cela nous
nous ſommes accommodez honorablement auec
l’Empereur; puis que c’a eſté pendant la guerre
de Paris, & auec des conditions ſi aduantageu¬
ſes, qu’au lieu que du viuant du feu Roy, nous
ne pretendions pas retenir vn poulce de terre en