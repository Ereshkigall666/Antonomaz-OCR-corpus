chereur: mais s’il luy faut traiter à fonds & ſe¬
rieuſement des queſtions importantes, c’eſt où
il eſt bien empeſché, & c’eſt à quoy toute ſa ſuf¬
filance ne ſçauroit atteindre. Sa pedenterie, ſon
humeur bouffonne, ſa mediſance, & ſon hypo¬
criſie, ſont touſiours de la partie, lors qu’il veut
faire quelque choſe, pour l’ex poſerà la riſée pu¬
blique.
 Quelle ignorance n’eſt ce pas d’auoüer en ſa
premiere replique, que les Roys ſont les images
de la puiſſance de Dieu en terre, & puis le nier
enſuitte, ſouſtenant que les ſujet ceſſent d’eſtre
ſujets, quand le Roy abuſe du pouuoir que Dieu
luy donne. C’eſt dire que la puiſſance du Sou¬
uerain éternel diminuë, quand celuy qui tient ſa
place ne l’exerce pas aueciuſtice. Si l’authorité
de cét eſtre infiny eſt d vne nature à ne pas ſouf¬
frir de diminution, ny meſme alteration quel¬
conque, les ſujets ne ſçauroient pas ceſſer d’e¬
ſtre ſujets, puis que leur ſoumiſſion eſt inuiola¬
ble.
Si le Prince abuſe du pouuoir qu’il tient de ſa
toute puiſſance, vous deuez conſiderer qu’il eſt
Lieutenant de Dieu, comme vous auez fort bien
aduoué, & qu’en cette qualité les peuples n’ont
aucun pouuoir ſur ſa perſonne. C’eſt au chefà le
punir de ſes deportemens, ſitant eſt qu’il en faſ¬
ſe. Si par exemple vn Gouuerneur de Prouince,
eſtoit accuſé de peculat parceux du pays, ils ſe¬