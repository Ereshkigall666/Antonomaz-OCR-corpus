a¬
 99
4
Nous ferions ſemblable grimaee
Si nous eſtions mis à̀ ſa place:
Car ſix teſtes dans vn bonnet,
Qui vous diront tout plat & net,
Qu’il eſt bien le plus honneſte homme
Qui ſoit iamais venu de Rome,
Sur la playe ont mis l’appareil
Contre les aduis du Conſeil.
On a beau chanter le contraire,
On y gagne autant qu’à ſe taire.
Il ne falloit point tant d’eſcrits
Pour perſuader aux eſprits,
Qu’il n’y a eu que la Regence
Qui ſi bien a tourné ſa chance.
Que ſon deuancier Cardinal,
Qui n’eſtoit Aſne ny Cheual,
Epitaphe.
N’auoit ſi toſt tronué les Mines
D’or & d’argent, de pierres fines,
Comme ce bon Sicilien
Qui prend tout, & ne donne rien.
Et c’eſt là, ſi ie ne m’abuſe,
Le plus grand mal, dont on l’aceuſe:
Toutefois les tranſports d’argent
Ont rendu le Peuple indigent.
Le peculat eſt vn grand crime,
Du moins comme chacun l’eſtime;
Et ſi l’on tient pour aſſeuré,
Que s’il fût long-temps demeuré
Le premier Miniſtre de France,
L’Eſtat alloit en decadance;
Il eût fait comme feu Bullion,
Qui fit des Edicts vn million
Pour fauoriſer la Maltôte.
S’il eſt aux Enfers, Dieu l’en oſte:
Mais s’il n’eſtoit aux Cordeliers,
Il en auroit fait des miliers.
Ainſi noſtre homme de Sicile
Ne s’eſt pas monſtré moins hahbile
Are¬