Ainſi à beau jeu, beau retour,
Ie voudrois bien que quelque iout
Vous vinſſiez voir nos barricades
Quand vous faites vos promenades,
 Huict cens petits liures nouueaux,
Qu’on appelle Brides à veaux,
Marcheroient, ainſi que ie penſe,
Au deuant de voſtre Eminence;
Peut-eſtre les a-t’elle veus:
Pour moy, apres les auoir leus,
Ie les nomme des amuſertes
Et des tire-ſols des pochettes:
Car interpretant ſainement
Le fort de leur raiſonnement,
(Oſtez les mots qui vous accuſent)
Ce ſont des fols qui s’y amuſent.
Et le graue, & le ſerieux,
Et le folaſtre, & le ioyeux,
Proſes, Vers & rimes Burleſques,
La pluſpart œuures Pedanteſques:
En fin de ces petits diſcours
Qui dans Paris ont tant de cours,
Soit des Aduis, ſoit Remonſtrances
Sur la perte de nos Finances,
Ou bouleuerſement d’Eſtat,
Qu’on dit qui va choir tout à plat
Si ne ſortez du Miniſtere,
I’en torcherois mon beau derriere,
Veu le nombre qu’on en a fait,
Et qui n’ont point produit d’effet.
Chacun s’eſcrime du Burleſque,
Comme vn Bourgeois du Soldateſque,
Et iuſques au Courrier François,
Qui parle en rime cette fois;
Et ie croy bien que ma ſeruante
Y va deuenir fort ſçauante:
Car i’eſtime que deſormais,
Cuiſine, vſtancilles & mets
B ij
  &