4
quelle Dieu eſt le Souuerain, chaque Royaume ou Repu¬
publique en fait vne Prouince., & les Roys ou Soudueraihise
Magiſtrats des Republiques en ſont autant de Gouuerneuts
& de Lieutenants; ſi l’ennemy attaque quelque Prouince,
toutes les autres & ptincipalement celles qui ſont les plus
voiſines, ne ſont-elles pas’obligées de luy preſter du ſecours?
Et ne ſont elles pas plus capables d’atraſter l’inuaſion de leur
ennemy, ſi elles joignent toutes leurs forces dans le com¬
mencement, que ſi elles attendent qu’il ſoit victorieux &
groſſi des deſpoüilles d’vne Prouince? Mais quand auec cé́t
 intereſt de conſeruation prpte, il y va de l’honneur de e
commun Souuerain, que ſa perſonne ſacrée eſt offencée.
toutes les Prouinces ne ſeroient-elles pas crimineſles de né
ſe pas ſacrifier pour vne ſijuſte & ſi glorieuſe vengeance? Hé
quoy n’eſt-ce pas s’attaquer àDieu, ce Monarque vniuerſel,
que de deſchirer ainſi l’vne de ſes Images ſacrées Et les
Roys comme depoſitaires de ſa Puiſſance Souueraine, & Mi¬
niſtres de ſa Iuſtice ſur terre, ne doiuent-ils pas chaſtier vn
meurtre execrable exercé ſur l’vn de leursCollegues?
Que c’eſt l’in¬ Peut-eſtre que les Eſtats Democratiques & Ariſtocrati¬
 ques , me dirone quo e Motifne les regarde pas mais qu’ils
& ariſtoeraui. ſçachent que dans céteintereſtgeneral, par le nom de Roy
u uſbie j’entends toute Puiſſance Souueraine, ſoit qu’elle reſide en
quedesMonar¬
rt vne ou en pluſieurs perſonnes. Il faut conſiderer auſſi que
les Anglois rebelles n’ont pas renuerſé la Monarchie pour
maintenir leur Religion, ny pour deuenir plus heureux, bien
au contraire l’Angleterre n’euſt iamais plus de ſemences de
malheurs; & de plus la Monarchie Anglicane eſt le plus doux
& le plus juſte gouuernement qui ſe puſſe ſouhaitter, & dont
le feu Roy n’a iamais vſé́ tyanniquement, comme nous fe¬
rons voir cy-apres: Pour la Religion on ſçait que toutes cel¬
 les qui pretendent à la reforme auoient vne entiere liberté
en Angleterre, & puis ce n’eſt pas dequoy ſe picquent les
Fairfaciens; Mais nous parlorons de cela plus amplement en
ſon lieu: Faiſons voir maintenane, quece n’eſt pas l’intereſt
de la Monarchie ſeulement, mais encore celuy de toutes les
Puiſſances qui gouuernent les peuples par la lumiere de l’E¬
uangile & par celle de la raiſon, de venger la mort du Roy
d’Angleterre