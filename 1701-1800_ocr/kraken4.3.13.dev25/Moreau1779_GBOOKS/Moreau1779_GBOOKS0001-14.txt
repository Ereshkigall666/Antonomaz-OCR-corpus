9
ſtraſt que ie n’eſtois point né pour ce grade Eminã̃t, ſi tourefois nous
n’aymons mieux dire, qu’eſtant ſatisfait de m’auoir veu Cardinal, il
m’immola pour s eſpagner mon entretien, ou que pour ne pas offen¬
cer Rome tout à fait, il ne voulut ſoüiller ſa pourpre qu autant de
temps qu il en falloit pour ſe ſatisfaire, & ne la pas deshonorer par
ma promotion; iugeant que celuy eſtoit aſſez dehonte de voir entre
ſes Princes vn Mazarin à la fois: Ainſi le perfide mel fit mourir pour
apprendre qu’il eſt incapable de faire du bien à perſonne ſans vn re¬
tour de mal. Pour ſon auarice elle eſt ſans meſure, & l’on diroit qu’il
ait entrepris d’amaſſer enſemble tous les treſors du monde, afin que
tout le monde eſtant dans l indigence, on n’oſaſt luy reprocher celle
ou jadis il fut, ou pluſtoſt qu’il les acumule pour ſe racheter du ſupli¬
ce qui luy eſt infaillible Et comme ſa vanité luy perſuade qu’il vaut
beaucoup, il amaſſe à cét effet vne immance rançon par vne pre¬
uoyance inutille. Mais encores Iules mon frere, eſtil poſſible que eu
ne puiſſe moderer ta conuoitiſe, Tu veux des richeſſes. ſans nom¬
bre, mais à quel deſſein? Reſponds-moy, ſi ce n’eſt que pour l’vſa¬
ge, ne te ſouuient-il pas de l’eſtat ou tu veſcus jadis en noſtre ſoupan¬
te, que ie n’oſe encores appeller noſtre, puis qu’alors nous n auions
que le deſir dauoir quelque choſe; S’il t’en ſouuient tu verras que
nature eſt contente de peu, & qu’on n’a beſoin des richefſes que pour
les choſes ſuperfluës: Mais que diſ-je ſuperfluës, i’ay beau tenir ce
’langage pour l’en deſgouſter; c’eſt pour elles qu’il ſoupire ſeulement,
& luy-meſme neſt qu’vne ſupefluité de nature, puis qu’on ſe fut bien
 paſſé de luy. En France quelles marques n’a-t’il point laiſſées de cet¬
te paſſion; Il a tout ruiné par des impoſitions, inoüyes, & ſans doute,
s’il euſt eſté dans ſon pouuoir il en euſt mis ſur les entreé́es de l’air
qu’on y reſpire. La moitié des peuples a pery dans les priſons, oùil
’les a fait mettre pour en tirer la quinteſance, lautre deſeſperée de
 n’auoir plus qu’vn reſte de vie languiſſante c’eſt deliurée par le fer,
ou par les eaux où̀ elle c’eſt precipitée. Les fleuues furent les triſtes
tombeaux ou s’enferment les premiers: Et les autres deceus de leur
 eſperance, ne tombant que ſur des corps, furent obligez de cher¬
 cher d’autres voyes pour arriuerà la mort. La mort y dedaignant les
particuliers, ne moiſſonnoit que des nations toutes entieres, & cette
deſolarion qui n’a couſtume d’eſtre que l’effet d’vne bataille ſanglan¬
te, ou d’vne peſte, eſtoit pour lors comme vn ſuplice; & le cruel ce¬
 pendant conſideroit à ſon aiſe de ſi grands malheurs, ſans ſe repantir
d’auoir ordonne de mourir à tant de millions d’hommes innocens.
Ie ſ̧ay quon veut attribuer ces violences à ſon orgueil, & qu’on
