d’exemples pareils, d’aſſemblé́es des Compagnies par l’ordre du
Parlement: le Roy voulut alors les empeſcher, & apres auoir eſ¬
prouué leurs aſſemblees & tout ce qui s’y eſtoit paſse, & meſme re¬
compenſé ceux qui en auoient la melleure partie, ayant bien recon¬
nu, qu’il ne s’y eſtoit rien paſſe, que pour le bien de ſon ſeruice & le
repos de ſon Eſtat, il eſt bien eſtrange, qu’vne meſme cauſe, qui a
produit autrefois des r econnoiſſances, ne produiſe à preſent que me¬
naces, iniures & ſoupçons quoy que ceux qui veulent faire cette
Aſſemblee ayent le meſime reſpect, le meſme zele, & la meſme affe¬
tion au bien de l’Eſtat: Veritablement quand ils penſent à cette
eleuation, dont ils ne ſe peuuent reſſouuenir ſans douleur, à ce Thea¬
tre, à ce throſne, & à cette pompe preparee pour le triomphe de leur
innocence, deuant laquelle en la preſence de voſtre Maieſté, des
Princes, & des plus Grands de ce Royaume, le premier Parlement
de France a fait vne eſpece d’amende honorable, leur zele & leur in¬
nocence a eſt acuſeée, leurs Arreſts des treiz ieſme May, & quinzieſ¬
me Iuin y ayant eſte caſſez par celuy du Conſeil, apres y auoir eſté
publiquement diffame par des termes iniurieux, & comment apres
ela la Iuſtice pourroit eſtre maintenant conſideree; car comme vne
paille qui ſe rencontre dans le diamant fait qu’on en diminue le
prix, puis qu’elle en oſte toute la lumiere eſclatante, ainſi le peuple
ne fera plus de cas du premier Parlement de France, apres tous les
deſplaiſirs qu’il a receus aux yeux des Princes & Grands du Royau¬
me qu’ils s’eſtoient obligez pour l’honneur de la Regence, ſeule
conſideration pour laquelle ils l’auoient ſouffert, de faire entendre
à voſtre Maieſté ou ils ſçauoient bien que cette iniure ne procedoit
point de voſtre part, voſtre vertu, piete, vos inel inations & vn ſen¬
timent, ſont ablolument éloignez de ces violences, ils tiennent pour
tout aſſeuré que voſtre Maieſteé ſer a bien-toſt deſabuſée à l’auanta¬
ge du Parlement, & qu’elle cognoiſtra la fauſſeté de ces mauuais
conſeils, & le myſtere de ces impreſſions dans la fidelité de leurs
ſeruices, à la honte & à la confuſion de ceux qui vous les ont don¬
nez. I’ay charge du Parlement, Madame, de faire entendre à voſtre
Meſte la iuſtice de ſon amitie, & la ſupplier tres-humblement de
faire ſupprimer l’Arreſt du Conſeil du quinzieſme Iuin dernier
donne contre eur; & trouuer bon que leur Arreſt ſubſiſte de leurs
Regiſtres, & en donner vne Declararion à l’innocence du Parle¬
ment, iniuſtement accuſe & iniurie, & vous aſſeurer qu’ils ne feront
rien dans l’Aſſemblee qui ne ſoit pour le bien & ſeruice du Roy &
le repos de ſon Eſtat, & le coniurer tres ardemment de leur conſer¬
uer l’honneur de ſa bien-veillanee auec pror eſtation qu’ils ſont vos
tres-humbles, tres-obeyſſans  fidelles ſeruiteurs.
Du