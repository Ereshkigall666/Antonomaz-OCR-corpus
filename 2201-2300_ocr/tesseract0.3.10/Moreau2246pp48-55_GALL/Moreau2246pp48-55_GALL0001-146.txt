 

 

75

auec tant de moderation, & s’il fe dit Conneftable heredi-
taire de Normandie apres tant d’illuftres Predeceffeurs, ce
n’eft pas pour afpirer à la Soumeraineté, mais pour com-
mander fous elle, & il n’a garde de fournir vne carriere
où il n’eft iamais entré. Il ne fe fuft pas tenu fi pres du
Confeil du Roy, s’il eut fongé à luy ofter vn Fleuron de fa
Couronne, & Chaliot eftoit pluftoft vne place à perir qu’à
conquefter. Ceux qui affeétent les Souuerainetez s’efloignent
des Souuerains, rompent auec eux au lieu de leur faire la
Cour, & furprennent toufiours pour ne fe pas laiffer fur-
prendre. Au lieu de mener vne vie pacifique ils commandent
des troupes à la campagne, au lieu de pofer les armes ils
les font prendre de tous coftez, & ne s’expofent pas aux
embufches de ceux qui les veulent perdre. Puis donc que le
Duc de Longueville ayant eu tant de conduite toute fa vie,
a fait en cette occafion tout le contraire de ce que prefcrit
la Politique des Tyranneaux, difons qu’il a toufours eu des
penfées contraires aux leurs, & que les Fauoris le chargent
de leurs deffeins. En effet à les voir gouuerner comme ils
font, ils ne fe contentent pas de maïftrifer abfolument la
Regence, ils veulent encor dépoüiller la Royauté ; & ne fe
fentant pas affez forts pour en conferuer la dépoüille, ils la
veulent partager auec l’Efpagnol. Acheuons de confondre
Seruient par fes propres fuppofitions.

Voyans en effe& qu’il commençoit à exercer diuers adles de
celte prelenduë Souuerainelé par des defobeyffances formelles à
nos ordres; témoin le refus qui fuft fait il n'y a que peu de
tours au Pontdelarche de receuoir les compagnies des Gendarmes

Le Duc s'y
tenoit quand
il fut arrefté.

Macbiauel.
Il Paruta,

La Capelle,
le Catelet, &c.
ne font que
desarrhes don-
nées par Ma-
zarin,

 

 
