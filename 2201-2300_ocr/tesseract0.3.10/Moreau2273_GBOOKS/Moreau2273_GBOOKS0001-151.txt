72

eu partä leurs qu’on charge le Duc de Longueville d’auoir eu part à fes

deffeins qui
n'ont  iamais
efté mauuais.

CXVIT.

Si les Prin-
ces font fus-
pes aux Mi-
niftres ils ne
le font pas à
la Royauté,

principaux deffeins, ce que nous ne nions pas, fçachant bien
qu’il a paru par tant de glorieux cffeëts, que les Princes de
Condé & de Conty bien loin d’en auoir de contraires au
bien de l’'Eftat, n’en ont iamais eu que d'auantageux, tant
pour la Royauté, que pour la Regence. Le Duc ne peut
eftre que leur amy, ayant l'honneur d’eftre leur Beaufrere,
mais il fçait bien qu'ils ont trop hautement appuyé l'Eftat,
pour l'auoir jamais hay ; & fi ces trois Princes ont agy de
concert, ce n'a efté que pour rendre la France glorieufe,
tant par la Paix, que par les armes. Tant s'en faut donc que
leur grandeur & leur puiffance ait deu eftre fufpe&te à celle
du Roy, qu’au contraire elle l'a eftablie, & bien loin qu'ils
ayent paru legitimement redoutables à la Majefté, c'eft par
eux qu’elle a paru toufiours redoutable à toute l'Europe,
tant par fes Traiétez que par fes Triomphes.

Mais comme depuis dix annees on a confondu les inte-
refts du Miniftre auec ceux de la Royauté, & qu’on n’ofe
prefque plus parler de Maiefté qu’on ne parle d’Eminence,
le Cardinal Mazarin a creu nos Princes coulpables pour ce
qu'ils luy eftoient fufpeës, qu’ils le pouuoient perdre comme
ils l’auoient conferué par complaisance enuers la Reyne, &
le Confeil a iugé, que pource qu'ils auoient menacé vn
Fauory de neant, ils fongcoient au renuerfement de la
Monarchie. Voila comme le Cardinal Mazarin trouue les
Princes redoutables, pource qu’ils font plus grands que luy,
& pour affeurer les craintes de cét auorton, il faut exterminer
la Maifon Royale. Il ne viuroit pas librement à la Cour; fi
