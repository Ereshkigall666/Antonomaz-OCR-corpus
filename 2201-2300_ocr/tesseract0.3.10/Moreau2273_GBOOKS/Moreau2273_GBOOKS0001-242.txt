$

fans l’ordre apporté par M. le Marefchal qui fortit de la
Citadelle pour appaifer emotion. Apres quoy il conduifit
ledit Cardinal, luy dixiefme dans la petite Citadelle, où eftant
arriué & s’eftant abouché auec le fieur de Bar, il alla falüer
Monfeigneur le Prince de Condé, qui fut encore affez gene-
reux pour fe donner la patience d’entendre le compliment
que luy fit ce fourbe, qui ne tendoit à autre chofe qu’à
perfuader 4 ce braue Prince qu’il auoit le plus contribué à
fa deliurance. A quoy fon Alteffe ne refpondit autre chofe
finon qu’il remercioit le Roy, la Reine Regente & Monfei-
gneur le Duc d’Orleans. Et ainfi fe fepara d’auec le Cardinal,
& partit du Havre pour venir coucher à Honfleur, d’où lui,
Meflieurs de Conty & de Longueville delogerent Lundi
treiziefme Fevrier accompagnez du Marefchal de Gramont
& des Deputez enuoyez pour leur deliurance, & vinrent
loger à Roüen. Le Mercredy quinziefme de ce mois partirent
de cette ville grand nombre de Seigneurs pour l'aller
accueillir en chemin : & le foir du mefme jour furêt faits
en plufieurs endroits de cette ville des feux de joye pour
leur retour, qui fe fit hier 16. de ce mois furles 4 à 5 heures
du foir, en la maniere fuiuâte. Lefdits feigneurs Princes de
Condé, de Conty & Duc de Longueville eftant arriuez à
S. Denys, ils enuoyerent vers fon Alteffe Royalle pour
fçauoir d’elle l’ordre qu’ils devoient tenir pour leur entrée,
& où elle trouuoit à propos qu'ils allaffent defcendre : à
quoy leur ayant efté mandé que le Roy & la Reine Regente
les attendoient ce mefme foir, ils partirent de S. Denys fur
les 3. heures apres midy, & vinrent accôpagnez d’vne foule
