Gene. cap. 4

verf. 14, 15.

6

du Clergé du Royaume, en prefence du Cardinal Mazarin,
qui leur a promis des Abbayes pour mentir de la forte;
Que des bouches infernales ont prononcé des Arrefts
iniuftes & par attentat contre fon Eminence, d’autant que
le Parlement qui les a donnez n’a point de jurifdiétion fur

la pourpre Romaine; & que mettant fa tefte à cinquante.

mille efcus, il auoit tefmoigné le peu de Religion qu’il
auoit, & le mefpris qu’il faifoit de fa perfonne & de l’inno-
cence du Fils de Dieu, qui tout diuin & tout pur qu’il
eftoit, n’a efté vendu que trente deniers; Neantmoins que
Dieu qui eft le conferuateur des affligez, voulant main-
tenir & proteger ce grand Prince de l’Eglife, & ce Ministre
incomparable, luy auoit imprimé vn certain caractère fur
le front, qui le rendoit venerable à fes propres ennemis, &
faifoit tomber les armes des mains de ceux qui auoient
l’enuie d’exccuter l'iniuftice & la violence de cét Arreft.
Pofuit Deus fignum in illo, vt non interficeret eum omnis qui
inueniffet eum; Et cette marque, Sire, (difoit ce paranim-
pheur Mazarin) n’eft autre chofe que l’authorité & la pro-
tuion de voftre Majefté, qui condamne les luges de cét
illuftre Innocent, & qui caffe leurs Arrefts, comme donnez
par attentat, fans pouuoir, fans juftice, & fans fondement
quelconque, &c.

Auant que de venir à la Religion & 4 l’equité de toutes
les procedures du Parlement, il faut que ie face quelques
