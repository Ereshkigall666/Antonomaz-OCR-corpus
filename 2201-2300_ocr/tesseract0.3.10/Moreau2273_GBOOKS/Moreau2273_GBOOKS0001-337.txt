32

bien, & qui veulent contribuer au foulagement des pau-
ures, qu’ils faffent comme Monfieur le Curé de Saint-
Euftache de Paris, qui le porte luy-mefme, & le diftribue
par fes mains, fans le confier à des gens qui en recom-
penfent leurs comperes & leurs commeres, & qui en
fomentent la parefle & l’oifiueté d’vn tas de groffes filles
qui peuuent entrer en condition, & gagner leur vie auec
plus d’honneur & plus d’innocence, qu’elles ne font point
auec des grimaces & des pratiques que ie ne veux point
defcrire quant à present. le dois cette reconnoiffance à la
vertu folide & veritable de Monfieur de Saint Euftache,
qui tres-aflurément en donne plus tout seul que trente
Euefques, & cent Peres de la Charité enfemble; Et ce
mot d’aduertiffement à la piété des Bourgeois de Paris
pour les prier au nom de Dieu, & de ceux qu’ils fecou-
rent, d’eflargir leurs bienfaits de la forte, afin qu'ils en
ayent le merite, & la reconnoiffance en mefme temps.
Referuant de nommer dedans vn ouurage qui fera plus
confiderable, & de plus de durée, vn grand Magiftrat, &
vne Dame tres-pieufe, dont le premier, outre qu’il fait la
juftice gratis aux pauures, leur donne encore la plufpart
de fon reuenu; Comme cette vertueufe femme qui exerce
des charitez qui meritent vn liure particulier, quoy qu’elles
les veule auffi cachées qu’elles font grandes, & peu com-
munes dedans noftre Chriftianifme.
