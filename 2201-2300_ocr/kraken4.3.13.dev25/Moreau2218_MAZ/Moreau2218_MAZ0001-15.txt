1

lées ſont celles qu’il fait au Comte de Mendoza, à qui il
offre pour ſon fils vne de ſes niepces en mariage auec cinq
millions, laquelle il mande eſtre en lieu de ſeureté dans Se¬
dan, qu’il aura quand il voudra, auſſi bien que Piombin0
dont il luy promet le Gouuernement: Voila qu’elles ſont
les viſées du Cardinal Mazarin, qui ſe trouuera deſceu de
ſes eſperances, d’autant qu’on a eu vne ſi parfaite connoiſ¬
ſance de ſon eſprit, qu’on n’eſt plus reſolu de ſe laiſſer trom¬
per, outre qu’on a horreur de ce que vous mandez, auſſi
bien que d’autre, que pouraſſouuir ſa rage, il a permis le
pillage, les incendies, les violemens, & n’a pas eſpargné le
Sanctuaire. La reſponſe qu’on luy a faite eſt qu’vne des plus
importantes leçons du Conſeil d’Eſpagne, c’eſt de ne ſe
meſler iamais des querelles particulieres des Franç̧ois, mais
de leur laiſſer terminer entr’eux. Que de s’aſſeurer en luyon
ne le pouuoit ſans danger, & que la Paix qu’il propoſoit ne
pouuant eſtre bien ſeure, qu’il valoit mieux aller à la ſource
qu’ils l’auoient ſouhaité, &la ſouhairoient encores, mais que
s’il en falloit coclure vne, ils deſiroiẽ̃t que ſe fuſt du conſen¬
tement des trois Eſtats du Royaume, ſur tout dans la Mi¬
norité du Roy. Voila ce qu s’eſt paſſé icy, & on n’a pas
moins d’horreur dans Madrid de l’adminiſtration du Car¬
dinal Mazarin que vous en auez à Paris, fauoriſez moy de
vos nonuelles, ſi vous le pouuez, & ie taſcheray de conten¬
ter voſtre curioſité autant que ie pourray, puis que ie ſuis,
MONSIEVR, ET CHER AMY,
De Madrid ce 7. Fevrier 649.
Voſtre tres humble & tres-affetionné́
leruiteur, L D. N.