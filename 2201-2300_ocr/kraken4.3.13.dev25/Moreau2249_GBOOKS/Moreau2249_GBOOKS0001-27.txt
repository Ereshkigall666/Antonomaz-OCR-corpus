26
ſieé à s’y tenir ferme puis qu’il s’y trouuoit, nous pouuons
 luy donner encores auiourd’huy les glorieuſes aprobations
qu’il merita dés lors de ſa patrie: de laquelle il fut aimé, de
laquelle il fut eſtimé, & laquelle luy ſit dreſſer vne ſta tuë
pour monument eternel de ſa valcur prodigieuſe. En vn au¬
tre occaſion, le fils de Manlius Torquatus, ayant combatu
contre ſa defenſe decfit les ennemis, & remporta vne victoi¬
re aſſez brillante, pour eſblouyr d’autres yeux que ceux de
ces vieux ſages, qui en matiere de generoſité & de bonnes
actions ne fſoient iamais de beueuës. Quelque eſclat¬
tante, toutefois que fuſt cette action deſobeyſſante, ils
ſceurent bien iuger que l’ardeur qui l’auoit cauſée n’eſtoit
pas ſi courageuſe qu’elle eſtoit temeraire. Elle auoit eſt
moins cntrepriſe par iugement que par legereté, & verita¬
 blement elle ſentoit plus la folle audace que la neceſſité pre¬
ſente. Il valoit mieux ne combatre pas & obeir, que de deſ¬
obeir & de vaincre, en ſe mettant au riſque de tout perdre.
Auſſi le propre pere de co temeraire glorieux, cognoiſſant
bien la faute que ſon fils auoit faite; ſçachant qu’il n’auoit
vaincu que par hazard, & que d’autres qui voudroient ſe re¬
gler à ſa temerité deſobeiſſante pourroient ruiner la Repu¬
blique, ne voulant pas eſcouter la nature ny pardonner à ſor
ſang criminel; il le condamna à la mort, & l’enuoya au ſup¬
plice ſans miſericorde.
Les Grccs ne diſtinguoient pas moins la temerité de la.
vraye valeur, & comme ils donnoient des Couronnes aux
genereux vainqueurs, ils ne manquoient pas de punir les te¬
mcraires. Il y en a diuers exemples dans l’hiſtoire Grecque, &
ie me ſouuiens d’vn ieune Grec lequel dormant en ſon lit, fut
eſueillé par le bruit que faiſolent ſes Citoyens, qui crioyent
aux armaes, & s’efforçoient de repouſſer leurs ennecmis, qui
par ſurpriſe eſtoient entrez dedans leur ville. A ce cry il ſau¬
te hors du lct, il prend vne eſpée, & ſans ſonger à d’au¬
tres armes il court aux ennemis, il combat tout nud, il.
les rechaſſe, il les meten fuirte, & par des miracles incroya¬
bles de force & de valeur, ou apparente ou veriable, il ſau¬