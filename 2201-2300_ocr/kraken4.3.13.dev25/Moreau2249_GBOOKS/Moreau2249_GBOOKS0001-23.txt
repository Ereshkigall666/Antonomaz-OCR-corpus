
2
auoient, & de ce qu’ils auoient voulu rauir. Dans cet eſtat
malheureux il falut aller faire la courà Auguſte: il lesreceut
& leur pardonna, ils obtindrent de luy tout ce qu’ils luy de¬
manderent, & ils ecſprouuerent que la force eſt bien mal-heu¬
 reuſe de nous vouloir conquerir ce que nous pouuons acque¬
rir par l’humilité. Herodes cet adroit & ce ruſe Politique,
qui cognoiſſoit combien l’abaiſſement eſt puifſant ſur la puiſ¬
ſance meſme, ne demanda iamais rien aux Romains qu’il ne
l’obtint. ll ſçauoit qu’à plus grands que ſoy, il vaut bieu
ſouuent mieux faire pitie qu’enuie, & donner de la compaſ¬
 ſion, que du courroux; & la pratique de ſa ſcience luy fut i
heureuſe, qu’il conſerua touſiours de ſon coſteé la grandeur
Romainc, & la rendit funeſte à ſes ennemis. Ie ne veux pai
penſer que cette vraye ſcience des Cout tiſans vous ſoit in¬
cognue, il nya pas d’apparence que vous fuſſiez eſtranger de
la Cour iuſques à ce poinct. Il faut donc que vos armes
ayent vne autre cauſe, il ne ſe peut pas qu’auec vos co¬
gnoiſſances vous puiſſiez commettre vne ſi grande erreur.
Eſt-ce point qu’encores que le ſuccez de vos. deſſeins
vous paroiſſe de cette ſorte impoſſible, vous voulez montrer
vn exceds de courage dans cette impoſſibilicé ? Si cela eſt,
Monſieur, arreſtez là l’inmpetuoſité́ de ce grand cœur, vn peu
trop ambitieux de gloire, puis qu’en ayant acquis de ſi legiti¬
me, il en pourſuit de ſi criminelle. Prenez garde que celle-là
que vous recherchez, ne ſoit vne meurtriere qui faſſe mou¬
nr celle qui eſt en voſtre poſſeſſion; & ne faites pas com¬
me ces Marchands qui riches de leurs voyages d’Holande
& d’Anglererre, ambitieux d’aller iuſqu’aux Indes, perdenc
en vn moment par vn triſte naufrage tout ce que leur vie
entiere leur auoit acquis. Ie vous aduouë que la vraye &
la plus lumineuſe gloire eſt celle qui couſte plus de peine
& qui ſe trouue aux plus grands dangers. Il ny a point
d’honneur aà̀ acquerir dans les combats là̀ où̀ il ny a point de
riſque à courre; d’ouù̀ vient qu’en matiere de religion, les Ro¬
mains ſe ſont imaginez qu’il y adumerite à gagner là où il
y a beaueoup de peine à prendre. Comme le feu ſemble