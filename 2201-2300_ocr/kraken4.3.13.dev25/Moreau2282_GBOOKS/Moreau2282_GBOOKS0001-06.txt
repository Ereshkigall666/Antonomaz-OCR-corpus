5
auec le ſieur de Maiſonville, Lieutenant du Baron de
Neuaille, & quarante Maiſtres, pour apres auoir fait
entrer Madame de ſainct Simon à Montandre, s’en
aller à la guerre vers Pons, & luy rapporter nouuelle
des Ennemis. Ce iour il prit ſon quartier à̀ Merinac, le
lendemain quatorzieſme à̀ Allat Boceage, où il apprit
par le retour du Comte de Blenac, que le Comte de.
Lorge, Mareſchal de Camp & Meſtre de Camp de la
Caualerie legere du Prince de Tarante eſtoit venu au
paſſage d’Izac pour ſonder les Guez, & qu’il s’eſtoit
retiré à Pons à toute bride, ne l’ayant pû joindre.
Que Monſieur le Prince de Tarante y faiſoit porter
quantité de fourage, & qu’il ſembloit ou vouloir con¬
ſeruer ce poſte, ou n’auoir aucunes nouuelles de la
marche des troupes du Roy; diuers aduis aſſeuroient la
meſme choſe, & ſix-vingts Maiſtres des Ennemis
ayans paſſé la Seugne, & s’eſtans preſentez deuant
Archac, faiſoient meſme croire qu’ils auoient deſſein
ſur cette Place Le Sieur de la Cheſnay, Mareſchal de
bataille qui y commande, en ayant aduerty Mon¬
ſieur de Follevil le, & promis de luy donner temps
d’eſtre ſecouru, il reſolut de marcher droit à Pons auec
les Regimens de Caualerie de l’Iſlebonne, Armaignac,
Folleville & Villevert, les Compagnies de gens-d’ar¬
mes & Cheuaux Legers de la Reyne, gens d’armes de
Mercure, de Roü̈annays & des Roches, les Compa¬
gnies franches de Blenac, Nuaillé & Fontenies, ayant
donné ordre aà on Infanterie de ſe rendre à ſainct
Simon de Clofmont le Ieudy quinzieſme, pour apres
la jonction de ſes troupes, eſtre er eſtat d’entrepren¬
.