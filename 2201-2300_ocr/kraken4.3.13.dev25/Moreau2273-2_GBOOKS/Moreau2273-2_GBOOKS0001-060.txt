Monſieur le Duc d’Orleans;
(Fins Frondeurs ſont logez leans 
Auec Monſieur ſon Eminence
Qui pert toute ſa contenance,
Plus nyais qu’oyſeau de ſainct Luc;
Car au meſme temps ce grand Duc
Au Parlement ſans point ſe faindre
Eſt allé contre luy ſe plaindre,
Diſant qu’il perdroit pluſtoſt l’œil
Que d’entrer iamais au Conſeil
Tant que l’autre y prendroit ſeance,
Qu’il prioit toute l’Audience
De Noſſeigneurs du Parlement
D’y mettre quelque Reglement.
Cette Iuſtice Souueraine
Depute auſſi-toſt vers la Reyne
Monſieur le Premier Preſident,
Homme auſſi hardy que prudent,
Qui luy diſt ſans eſmotion,
Toute ſa deputation.
Là deſſus la Reyne en cholere
Se plaignit fort de ſon Beau-Frere,
Diſant qu’il eſtoit abuſé
Par le Frondeur par trop ruſé,
Et faſché contre l’Eminence
Qui aime tant le bien de France.
Cependant tout le Parlement
Attendoit le retournement