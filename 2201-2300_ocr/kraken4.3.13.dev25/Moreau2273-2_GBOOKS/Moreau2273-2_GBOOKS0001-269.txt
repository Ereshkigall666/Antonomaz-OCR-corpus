24
campagnes, ne ſe peut aſſez eſtimer. Ceux qui ont veu
l’Alemagne, iugent, que ſi ce grand Corps eſtoit regy
par vn Monarque, qui y fuſt abſolu, il pourroit ſaire des
armees, auſſi puiſſantes que celles du Grand Seigneur, &
peut eſtre donner la loy au reſte de l’Europe. Mais la
quantité de Princes, qui partagent entr’eux ce vaſte pais, en
diminuẽë ſort la puiſſance, eſtant mal-aise, que tant de teſtes
conſpirent à vn meſme deſſein. Si cette nation n’a de quoy
entretenir chez ſoy ſon humeur belliqueuſe, elle va facile¬
ment chercher de l’exercice au dehors. Et ſi l’Eſpagne n’euſt
eſte aſſiſtee par les Alemans, elle n’auroit pas fait tant de
maux, au reſte de la Chreſtienté. Pour ces conſiderations,
le Cardinal de Richelieu eſtima, que dans la continuation
de la guerre entre la France & l’Eſpagne, rien n’eſtoit plus
vtile, que d’occuper les Alemans chez eux, diuertiſſant par
ce moyen les ſecours que l’Eſpagne en pouuoit tirer. Ce
fut dans ce deſſin, que l’Alliance fut contractée avec Ies
Suedois; Et dans la meſme penſ́e, le feu Roy entretint
touſiours vne armée ſur les frontieres d’Alemagne, pour
donner vigueur à celle de nos Allicz, qui euſſent eſté con¬
traints d’abandonner leurs conqueſtes, ſans les prompts
ſecours qu’ils ont receu de la France à diverſes ſois. Les
choſes eſtoient à peu pres reéduites en cet eſtat, lorsque le
Duc de Longueville entreprit de paſſer le Rhein, par vne
espece de temerité, qui dans les choſes extremes, eſt vne
veritable prudence. Il n’auoit pas en tout trois mille hommes
de ſeruice, quand il s’y reſolut. La paix de Prague eſtoit
cauſe, qu’il ne reſtoit aucun Prince en Alemagne, ſur qui