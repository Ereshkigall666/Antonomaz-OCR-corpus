des voyes, que la violence de ſes ſuppots, ne ſçauroit plus
nous empeſcher; & qu’en vous addreſſant nos vœux, toute
l’Europe cognoiſſe, que nostre nation n’a pas moins de
iuſtice dans ſes deſſeins, que voſtre Majeſté d’innocence,
dans la creance qu’on luy donne, que nous ſommes ſes
ennemis.
S1E, la proteſtation ſolemnelle que nous auons faicte à
l’imitation de nos freres de Paris, en prenant les armes à la
face du Dieu, qui prepare le Tonnerre, pour ſoudroyer
l’Autheur de nos deſordres; de reſpandre noſtre ſang pour
nous conſeruer voſtre perſonne ſacrée, & à voſtre Majeſté
ſon Eſtat, contre l’inuaſion ſecrette de l’intendant de voſtre
ruine, pluſtoſt que de voſtre education; ne ſeroit que trop
ſuffiſante pour deſtruire cette calomnie, quand l’inclination
naturelle des Normands pour leur Prince, ne vous aſſeure¬
reroit pas de leur fidelité.
C’a eſte, Sie, pour ne l’auoir pas violée, qu’ils ſe ſont
quelquesfois acquis la hayne des nations, et cette terreur
dont la France ſe ſouuient encore apres plus de ſept ſiecles,
n’est pas plus vn effect de leur valeur, que de l’affection
ſincere, qui les a fait ſouſtenir les intereſts de leurs Souue¬
rains auec tant de generoſité.
Quand la tendreſſe de voſtre àge vous l’aura permis, vous
apprendrez, SIRE, que les Normands ſont les plus ancicns
Alliez de la tyge Royale, qui regne ſur eux aujourd’huy,
dot vous eſtes le rejetton glorieux: Que la vertu de voſtre
Ayeul Hugues Capet, n’euſt point de plus puiſſant inſtru¬
ment, pour obtenir les ſuffrages de tous les ordres du