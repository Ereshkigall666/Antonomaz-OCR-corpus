toutes autres occupations ceſſantes. La procedure com¬
mença par la punition d’Edmond Bourgoin, Prieur des
Iacobins de Paris, lequel auoit eſté ſait priſonnier à l’aſſaut
des Faux-bourgs de Paris, où il eſtoit arme comme vn
ſoldat. Il fut de plus conuaincu d’auoir publiquement loüé
en plaine chaiſe Iacques Clement Moine de ſon conuent,
executeur de ce parricide, & de l’auoir comparé à Iudith
qui mit à mort Holoſernes deuant la ville de Bethulie; Il
fut condamné comme ſon Frere lacques Clement à eſtre
tiré aà quatre cheuaux, par Arreſt qui ſut execute le vingt¬
fixieſme Ianuier 1s90.
Dupleix, ib. En l’an 1599. deux Moines Iacobins du Conuent de
Gand en Flandres, l’vn nomḿ Charles Ridicoui, & l’autre
Pierre Arger, ayans eſté ſubornés pour aſſaſſiner Henry IV.
vindrent tous deux en France à diuerſes fois pour executer
cet execrable & malheureux deſſein, mais eſtans deſcou¬
uerts ils furent roüés tout viſs.
Tous les Regiſtres du Parlement, & tous les compila¬
teurs d’Arreſts rapportent vne infinité d’exemples pareils,
qui ne ſont que trop frequens pour l’opprobre des gens
d’Egliſe, & trop veritables pour la honte du Sacerdoce.
Les preuues des Libertez de l’Egliſe Gallicane, & autres
recueils touchant ces matieres cottent quantiteé d’Arreſts
criminels donnez contre pluſieurs Docteurs de Sorbonne;
& le Mercure Ieſuiſte, auec l’Hiſtoire de France, fſont con¬