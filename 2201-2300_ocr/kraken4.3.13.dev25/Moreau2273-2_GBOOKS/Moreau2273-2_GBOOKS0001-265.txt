20
Roy. Pour à quoy paruenir, le Duc faiſant vn Traicté de
trois mois ſeulement, ne fit point difficulté de faire payer
promptement cinquante mille Riſdalles, pour le ſubſide
deſdits trois mois, enuoyant ſa procuration en Holande
pour trouuer cette ſomme-la, ſur ſon credit, & celuy du
ſieur de Choiſy Intendãt de Iuſtice dis l’armée. Ce pro¬
cedé du Duc, la franchiſe et la generoſité remarqueée en ſes
actions, firent reſoudre les Ducs de Brunzvich, & de Lune¬
bourg de luy enuoyer leurs Deputez, pour traicter des
moyens d’vne commune deffenſe. D’autant que Piccolo¬
mini ayant ioint l’armée de l’Archiduc (celuy qui com¬
mande preſentement en Flandres) auoit pris de grands
auantages ſur le Mareſchal Banier, l’ayant obligé de quitter
la Boheme, & luy’ayant deffait en sa retraicte huit ou
neuſ Regimens de caualerie. Et le Mareſchal preſſoit avec
inſtance tous ceux du party d’aller à ſon ſecours.
Le Duc de Longueville, qui n’auoit encor rien touché
pour payer les Alemans, à qui il eſtoit deu deux Monstres
& vne demie, qui n’auoit ny munitions de guerre ny equi¬
page de canon ou de viures, qui n’auoit pas ſeulement re¬
ceu des lettres de France depuis le paſſage du Rhein, qui
ſur la fin de Feurier auoit eu vne maladie mortelle dans
Vuetter où eſtoit ſon quartier, auſſi toſt qu’il pût monter
à cheual, fut trouuer Madame la Landgraue, preſſa les Ale¬
mans de ſecourir le General Banier, ſurmonta toutes diffi¬
cultez pour ſe mettre en campagne, & fit en ſorte par ſon
exemple, que Madame la Landgraue ayant ioint quatre mille
hommes de ſes Troupes ſoubs la conduite du General