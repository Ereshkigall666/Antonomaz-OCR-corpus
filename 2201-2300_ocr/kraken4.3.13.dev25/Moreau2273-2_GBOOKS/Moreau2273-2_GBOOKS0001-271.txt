26
coup le plus hardy, le plus heureux, & auquel il paroiſſoit
plus de iugement, & de conduite, qu’en aucun autre, qui
ſe fuſt veu de noſtre temps.
Que ſi l’on deſire ſçauoir les moyens que ce Prince a
tenus, pour ſubſiſter parmy tant d’Eſtrangers, auec ſi peu
de forces; ſes ſoins, ſa vigilance, ſa liberalite, ſa douceur,
& ſa facilité dans le commandement, luy ont donné ces
bons ſuccs. On a veu cinq ou ſix Princes Alemans à ſa
ſuitte, qu’il defraioit tous à ſes deſpens; il faiſoit ſouuent
des dons aux Officiers, & aux ſimples ſoldats, quand ils
auoient ſait quelque bonne action. Il eſt à remarquer, que
lors qu’il fut fait General de l’armée, qu’on appelloit Vima¬
rienne, les Alemans accouſtumez à eſtre commandez auec
aſſez de rigueur, auoient peine à comprendre, la douceur,
la ciuilité, & les ſaçons de ſaire courtoiſes et obligeantes du
Duc de Longueville. Mais quand ils eurent veu ce petit
corps paſſer les iournees entieres à cheual parmy eux, ne
craindre ny pluye, ny neige, eſtre le premier à̀ la marche,
& le dernier à ſe retirer au quartier; Quand ils eurent connu
ſa bonté, & eſprouué ſa liberalité, il n’y a rien qu’ils n’euſ¬
ſent entrepris, & ex́cuté ſoubs ſon commandemët. Ce qui
eſt tellement vray, que lors que l’on fut ioindre l’armée de
Banier, pluſieurs auoient crainte, non ſans beaucoup de
raiſon, que nos troupes, qui auoient eſte leuées par le ſeu
Roy de Suede, ne quittaſſent le ſeruice de la France, pour
ſuivre les Suedois. Mais il reuſſit tout le contraire, car les
Officiers principaux, ayant fait comparaiſon du commande¬
ment François, auec celuy du General Banier, (vaillant