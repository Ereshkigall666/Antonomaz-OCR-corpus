Que peut-on, S., attendre de toutes ces deſolations dont
l’auarice du Cardinal Mazarin eſt la cauſe; laquelle n’eſt pas
aſſouuie par le pillage de voſtre Royaume, noſtre extermi¬
nation eſt neceſſaire pour donner quelques bornes à ſa
conuoitiſe, & il ne receura pas ce qu’il eſpere de nos enne¬
mis, s’il ne fait que la France deuienne Prouince d’Es¬
pagne.
Perſonne ne s’eſtonnera plus apres toutes ces horreurs
du deſordre particulier des affaires de voſtre Majeſt́; de la
Catalongne abandonnée qui ſaiſoit trembler la Caſtille; du
Royaume de Naples non ſecouru, de la reuolte duquel on a
ſi frauduleuſement meſpriſé les aduis; de la perte de nos
alliez qui ſe plaignent ſi hautement de la perfidie du Minis¬
tere; du deſaduantage de nos victoires dont la pourſuitte
nous euſt eſté ſi aduantageuſe; de la guerre en Italie ſi peu
neceſſaire, ſi le Cardinal Mazarin euſt peu trouuer d’autres
pretextes pour y tranſporter les millions pour leſquels le
Sieur de  ne put trouuer aſſez de remiſe, ce qui eſt cauſe
que ſon Eminence n’eſt pas encore en poſſeſſion de la prin¬
cipauté quelle a tant marchandée, auec noſtre argent & nos
armes; de la rupture de la paix qui euſt ſermé le chemin ̀
toutes ſes rapines, laquelle par ſa propre conſeſſion il a
tenuẽ tant de ſois entre ſes mains, & qu’il euſt pùû conclure
auec tant d’aduautage pour voſtre gloire, ſi ſon confident
n’eut eu le ſecret de continuer nos miſeres, & dont le Duc
de Longueuille noſtre gouuerneur & le Seigneur d’Auaux
ont eu tant de ſois les larmes aux yeux; de la protection
des impies qu’il a ſoubſtraicts à la iuſtice, & dont les crimes