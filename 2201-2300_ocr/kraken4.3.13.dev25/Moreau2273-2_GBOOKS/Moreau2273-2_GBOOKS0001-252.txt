haite à tout moment le reſtabliſſement de ſes ſreres & de
ſon mary aux bonnes graces de leurs Mejeſtez, leur deli¬
urance, & ſon retour en ſa patrie. Quant aux ſieurs de la
Croizette, & de Montigny, ie demanderois volontiers à̀ ce
Gentilhomme Breton, quelle différence il met entre leur
action, d’auoir rendu Dieppe & Caen au Roy, et celle du
ſieur de Chambois, lors qu’il a rendu le Pont de l’Arche?
Ie n’aceuſe point le ſieur de Chambois, que ie tiens pour
homme d’honneur, ayant beaucoup de cœur & d’affection
pour ſon Maiſtre; Mais ie dis que l’Apologiſte, qui tesmoi¬
gne d’eſtre son amy, l’offenſe neantmoins en blaſmant ceux
qui ont tenu vne conduite ſemblable à la ſienne, et en la¬
quelle il leur a ſeruy d’exemple. Si cet Eſcrivain euſt eu
autant de prudence pour deffendre le Due de Longueville,
comme il veut qu’on croye qu’il luy eſt affectionné, il euſt
dit auec bien plus de raiſon & de verité, que les penſées de
ce Prince eſtoiẽt ſi innocentes & ſi eſloignées du deſſein
d’vne guerre ciuile, que luy eſtant tres-ſacile de ietter des
hommes & des munitions dans ces trois places, il les auoit
laiſſées au meſme eſtat qu’elles pouuoient eſtre dans la plus
proſonde tranquillité du Royaume. Et quand ceux qui y
commandoient (qui tous trois ſont perſonnes d’honneur &
de courage) euſſent voulu reſiſter, ils n’en euſſent pas eu le
moyen, veu la foiblesse des places, le manquement de
garniſon, & des choſes néceſſaires à leur deffenſe. Mais ny
eux n’ont point eu cette volonteé, ny le Duc de Longueville
cette preuoyance, d’autant qu’il n’a iamais eu d’autre deſſein
que d’obeyr au Roy. Et c’eſt en cette façon qu’vn homme,