Pleſſis-Belliére Mareſchal de-camp, dont la fidelité & la va¬
leur ſont aſſez connuẽës. Auſſi fut-il receu de ces habitãis avec
des acclamations de joye, qui teſmoignérent combien il leur
eſtoit agréable, & fut ſuivi de ſix chariots egalement chargez
de poudre & de meſche & de plomb, la Ducheſſe de Lon¬
gueville ayant fait acheter ſous main lors de ſon arrivée
toutes les munitions qui eſtoyent lors dans la ville.
Les troupes du Roy conduites par le Comte d’Harcourt,
auſſi toſt que le Pont de l’Arche fut rendu, allerent coucher
à Andelis & ce iour-là 8, à Cailly qui eſt ſur le chemin de
Rouen à ladite ville de Dieppe: de ſorte qu’elles devoient
arriver le lendemain à la veuẽë de la place & les Mareſchaux
des logis du Roy en partirent le meſme iour 8, pour aller à
Baqueville, auſſi ſur le chemin de Dieppe.
Cependant & afin de ne vous point trop interrompre
l’ordre des téps, le ſieur de Saintot Maiſtre des ceremonies
mit 8o Suiſſes du regiment des Gardes dans le chaſteau de
Rouen, dit le vieil Palais, pour d’autant plus s’aſſeurer de
la place.
On destitua par l’ordre du Roy toutes les creatures & per¬
ſonnes afſectionnées & dépendantes du Duc de Longue¬
ville: Aſſavoir le ſieur de Fontaine le Pin Major de la ville
qui eſtoit ſon Lieutenant dans le vieil Palais & qui tiroit
penſion de luy: vn Conſeiller du Parlement de Rouen qui
ſe diſoit à luy: On a oſté à vn autre Conſeiller ſon confi¬
dent vne porte fortifiée, dont la garde a eſté renduë à la
ville ſous la charge d’vn Eſcheuin, comme par le paſſé. On
a fait le meſme du fort qui eſt au bout du pont, que ce Duc