& Mayence, dont la conqueſte eſtoit reſeruée à l’inuincible
Prince de Condé.
Dans ce meſme temps, Picolomini paſſant de Flandres
en Alemagne, auec vne armée de dix mille hõmes, qu’il
menoit aux Archiducs preſſez dans la Boheme par le Gene¬
ral Banier, faillit entourer d’vn coſteé le Duc de Longue¬
ville, que l’armée de Bauiere ſerroit de l’autre. Le Duc
reſolu de combattre les premiers qui ſe preſenteroient, prit
Neuſtat dans le Palatinat, & continuant ſa marche ſur la fin
du mois de Nouembre ſe rendit Maiſtre d’Oppenhein,
d’AIlthein, de Binghen & puis de Creutzenach auec ſon
fort chaſteau, qui ſut emporte en ſix iours, quoy que le grand
Guſtaue euſt employeé ſix sepmaines entieres à le prendre.
Il prit auſſi Baccharach, & ces villes là, luy donnerent
moyen de ſubſiſter deçà̀ le Rhein, iuſqu’au 26 de Decem¬
bre. Mais n’y pouuant viure dauantage, & n’ayant autre
party à ſuiure que de retourner en France pour y prendre
ſes quartiers d’hyuer, en abandonnant du tout les affaires
d’Alemagne, qui auoient beſoin d’vn prompt ſecours, ou
de tenter le paſſage du Rhein, il ſe reſolut de prendre ce
hazard, & ayant recouuert ſept ou huict bateaux à Binghen,
il fit paſſer le Rhein à l’armé́e au deſſus de Baccharach. Le
paſſage se fit la nuict pour ſurprendre les ennemis qui
auoient deux Regimens de Dragons logez à l’autre bord.
Ouù le Comte de Guebriant paſſa avec deux Regimens d’In¬
fanterie, & le Colonel Roze auec ſon Regiment de cauale¬
rie, & vn autre, tous auec tant d’ardeur, qu’ayant mis en
fuite partie deſdits Dragons, & obligé les autres ̀ ſe retirer