Due de Lougueville entre les mains duquel le Roy auoit
remis ſon authorité pour leur gouuernement, & ſçeu cette
bonne nouuelle qu’elle deuoit eſtre honorée par la preſence
de Leurs Majeſtez, que ce Parlement l leur enuoya icy
comme vous avez ſçeu, des Deputez de ſa Compagnie, pour
les aſſurer de ſa fidelité: comme firent auſſi la Chambre
des Comptes, & les autres Compagnies de la meſme ville,
en attendant qu’elles puſſent en Corps leur renouueller les
meſmes proteſtations, lors qu’elles jouiroyent de la grace
qu’on leur faiſoit eſperer, de receuoir Leurſdites Majeſtez.
Leſquelles eſtans donc parties le r. de ce mois pour faire
ce voyage, ſur les motifs dont vous auez ſçeu vne partie,
cette ville de Rouẽn ne manqua pas de leur enuoyer à Pon¬
toiſe, o Elles furent coucher le meſme iour, les ſieurs de
Guenonville premier Eſchevin & Godeſcar auſſi Eſchevin,
pour leur confirmer les aſſurances de leur fidelité & affection,
& receuoir les ordres pour la reception qu’ils deſiroyent
lIeur faire.
Mais Leurs Majeſtez leur reſpondirent qu’Elles avoyent
envoye le ſieur de Saintot Maiſtre des Ceremonies, pour
les avertir qu’Elles les diſpenſoyent de tous les honneurs
qui leur eſtoyent deus & accouſtumez en pareilles occaſions:
& qu’Elles ſe contantoyent de leur affection, de laquelle
Elles ne vouloyent point douter puis qu’Elles en recevoyent
les nouuelles aſſeurances de leur bouche.
Le 3. Leurs Majeſtez allerent coucher à Magny apparte¬
nant au Mareſchal de Villeroy Gouverneur de Sa Majeſte:
& le meſme jour Son Eminence eſtant partie de cette ville