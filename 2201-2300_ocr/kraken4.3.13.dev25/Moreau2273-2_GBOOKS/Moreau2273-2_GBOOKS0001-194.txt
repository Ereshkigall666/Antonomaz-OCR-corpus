auec vn tel bruit qu’il ſembloit qu’elle le vouluſt emporter
ſur celui du canon.
Le lendemain ſixiéme, le Roy accompagné de Son Emi¬
nence, du Duc d’Elbeuf, des Comtes de Rieux & de Liſle¬
bonne, du Mareſchal de Villeroy & autres Grands de la Cour,
la compagnie du grand Preuoſt, & les cent Suiſſes tambour
batant marchans deuant, alla en carroſſe entẽdre la Meſſe
en l’Egliſe Noſtre-Dame Cathedrale du lieu: à la porte de
laquelle Sa Majeſté ayant eſté receuë & haranguee par le
ſieur de Gréêmonuille Doyen d’icelle, aſſiſté des Chanoines
& du Chapitre en chapes, & baiſé la vraye croix que ce
meſme Doyen luy preſenta, elle alla au Chœur de l’Egliſe,
mais auec vne peine incroyable pour l’affluence du peuple
que le reſpet ne pouuoit ecarter, tandis que l’amour plus
puiſſant, ne luy laiſſoit autre penſée que de voir ſon Roy,
en faueur duquel il pouſſoit vers le Ciel mille vœux, qu’il
accompagnoit de larmes de joye.
Sa Majeſté s’eſtant miſe ſur le prie-Dieu qui luy auoit eſté
preparé au milieu de ce Chœur ſur vne plate forme dreſſée
au deſſous d’vn dais ſoutenu en l’air, la Meſſe baſſe fut cele¬
brée par ce Doyen: apres laquelle le Roy s’en retourna au
meſme ordre & auec les meſmes benedictions & concours
de peuple.
La Reyne alla auſſi faire ſes deuotions en l’Egliſe ſaint
Oüin: le grand Prieur & ſes Religieux reueſtus de chapes,
vne partie de drap d’or & les autres ſeḿes de Fleurs de lys
auſſi d’or, eſtans venus proceſſionnellement & chacun vn
cCierge blanc en main, l’a receuoir à la porte, où lui ayans