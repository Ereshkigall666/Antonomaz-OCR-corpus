puiſſante que la premiére. Le ſieur de Feuquieres ſut Lieu¬
tenant General ſoubs luy, & le ſieur de la Motthe Oudan¬
court Mareſchal de Camp. Quoy que l’on n’euſt pas la
moitié des troupes, qui deuoient eſtre de quinze à ſeize
mille hommes, le Duc entrant dans la Franche-Comteé prend
Raon, Chauſſin, Frontenay, Chaſteau-Chalon, oblige le
Duc Charles à̀ quitter le Baſſigny, où il allumoit de beaux
ſeux, Et le trouuant retranché au deſſus de Poligny, & plus
fort en Caualerie que luy, il le pouſſe neantmoins, & luy
donne le combat, auquel ayant pris ſur le Lorrain deux
pieces de canon, & luy faiſant quitter ſon poſte, il le con¬
traint de ſe reſſerrer en des lieux forts & inacceſſibles, d’où
il couuroit Salins. L’on prit à la veuë de l’armée ennemie
les Villes et Chaſteaux de Poligny, et d’Artois, puis la
Baume, & le fort Chaſteau de Vadan. Et repaſſant le
Doux l’on fit monſtre à la veuë de Dole. On prit apres la
ville de Peſme, & les Chaſteaux de Cheuigney & d’Autray,
& puis Champlite, qui fut emporté d’aſſaut en plein midy,
à la veuë de l’armée Lorraine; de Champlite, le Duc de
Longueville retourna aux montagnes de la Breſſe & du
Beugé, d’où il fit paſſer deux mille hommes au ſecours du
Duc de Veymar, qui ſans ce ſecours, eſtoit obliǵ de leuer
le ſiege de Brizach. Le Sieur de Roqueceruiere qui condui¬
ſoit ces Trouppes, paſſa dans le Comté de Neuchaſtel,
Patrimoine de la maiſon de Longueville, où les Soldats
firent vne Monſtre des deniers du Duc, ce qui leur donna
courage de paſſer, & fit le veritable efſet d’vn si vtile
ſecours. Ce deſſein acheué, le Duc retourne en Lorraine,