pour n’entretenir le Lecteur que des loüanges de ſes
Anceſtres. Le Duc de Longueville eſt aſſez illuſtre par ſes
propres actions, & pour rehauſſer sa gloire, il ne faut point
aller foüiller dans les anciennes histoires; il ne faut eſtre
inſtruit que de ce qui s’eſt paſſé de plus memorable dans la
France, dans l’Italie, & dans l’Allemagne depuis quinze ou
ſeize ans.
Auſſi à dire vray, cet eſcrit ne fait rien moins que ce
qu’il promet par ſon tiltre, & ſemble n’auoir eſté mis au
iour que pour auoir occasion de parler mal de diuerſes per¬
ſonnes. Ce deſſein eſt bien eſloigné de la generoſité de ce
grand Prince, & ie ſuis aſſeuré qu’il le deſaduoüeroit s’il
eſtoit en liberteé. A quel propos remplir de meſdiſances vne
Apologie? Pourquoy offencer les Ducs de Vendoſme & de
Beauſort ? A quoy ſert de diffamer la memoire du Duc
d’Eſpernon, luy ſupposant un crime imaginaire ? Quelle
nécessité y auoit-il de parler avec meſpris du Duc de Luines,
de la Ducheſſe d’Aiguillon, de s’en prendre au Mareſchal de
Gramont, aux ſieurs de Seruient, et de Lionne, & de
calomnier Meſſieurs de Matignon, & de Beuueron? Quelle
ſaçon eſt celle-la de loür le Duc de Longueville, en s’eſ¬
forçant d’oſter l’honneur à deux Gentilshommes, ceux
d’entre ſes domeſtiques qu’il a le plus aimez & eſtimez, et
auſquels pour marque de leur valeur & fidelité, il auoit
confié la garde des deux places qu’il tenoit du Roy dans
ſon Gouuernement ? Mais ce qui eſt inſupportable, eſt que
cet Apologiſte s’eſt port iuſques à parler de la Royne auec
peu de respect, d’ataquer d’iniures le Conseil d’enhdut,