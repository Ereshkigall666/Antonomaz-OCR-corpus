N¬
23
rapines qu’il commence, & des fourberies qui ne finiront fa¬
mais en ſa perſonne, par ce qu’il a le bon-heur de leur eſtre
conforme.
Ie vous laiſſe moderer ou roidir cette iuſtice, afin de vous
eſtre plus ou moins auantageuſe, ou plus ou moins preiudi¬
ciable. Si, afin qu’il ſoit dechiré de mille remords vous le laiſ¬
ſez viure, arrachez-luy les finances du Roy qui le feront mou¬
rir. Puis que là où eſt le cœur, là eſt le treſor, & que là où eſt
l’argent volé à ſa Majeſté là eſt le cœur de Mazarin: oſtez-luy
ce treſor, & le Cardinal ſans cœur, & par conſequent le Mi¬
niſtre ſans ame, ſera bien-toſt decedé, à̀ cauſe que ſans richeſ¬
ſes le nom de Mazarin ſera dans le tombeau. S’il ne connoiſt
pas d’abord le bien que vous luy faites, vn iour il vous pourra
remercier de cette charité, à cauſe que luy ayant oſté cette
roüille, vous aurez diſpoſe vn larron, afin que Dieu luy ouure
la porte du Paradis.
Ie vous engage de la part de la Diuinité, ſa parolle que ie
vous porte, que ſi vous ſuiuez ce que ie vous préſcrits (apres
auoir oſté de voſtre Compagnie les penſionnaires qui vous tra¬
hiſſent, parce qu’ils ſont en plus grand nombre queles gens de
bien, ont plus de voix, à raiſon dequoy ils ſont plutoſt ſuiuis)
que tout vous reüſſira ſi ſuauement d’vn coſté, par la diuine
prouidence, & ſi mal de l’autre, par voſtre faute, que vous
meſme en ſerez eſtonnez.
Oſtez les membres pourris qui ſont dans voſtre corps, &
faictes ſçauoir au public, que pour n’auoir plus aucuns obſta¬
cles dans vos genereuſes entrepriſes, vous commencez pre¬
mierement la Iuſtice ſur vous meſme, en retranchant de vous
rout ce qui vous pourroit preiudicier. Si vous faictes ainſi, en
preuenant les maux, tout le peuple yous ſecondera: mais ſi
vous attendez qu’on les bloque, eux-meſme vous liureront
au tyran, ou plutoſt vous déchireront dans uos murs, par ce
que vous ſerez la principale cauſe de leurs miſeres, & le parti¬
culier effet de vos infelicitez.
Purgez l’Eſtat de ſa ladrerie, en chaſſant les peſtes de Maza¬
rin: oſtez-luy cette lepre, & la France guéira: comme l’obeiſ¬
ſance fit qu’Aman recouure la ſante, Vous vous trouuer?
pleins de vie en mortifiant le Cardinal mais comme il ne l’au¬