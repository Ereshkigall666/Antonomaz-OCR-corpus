-arr¬ 
trahlr mon honneur & ma conſcience, & donner vn pernicieux exemole d’aſ¬
ſeruir l’Epiſcopat à la puiſſance des Grands. Tout traite en cette matiere, d
parler proprement, ſeroit abuſif, & metrroit en commerce les ch oſes ſpirit ael¬
les. Ce ne ſeroit plus eſtre Eueſque que de nom, que de l’eſtre ſous vne conli¬
tion ſi ſeruile. Ce ſeroit entierement aſſujettir la Iuriſdiction Eccleſiaſtique à
laſeculiere, & donner lieu à des Grands Vicaires eſtablis de cette ſorte, d: i
croire, & ſe dire les rands Vicaires des Eueſchez pluſtoſt que des Eueſques.
Enfin fi ſelon les principes indubitables du Droit il n’y a point de Grand Vicai¬
re quine ſoit deſtituable par ſon Eueſque, il eſt certain auſſi qu’il n’y a point
de circoſtance en cette rencontre qui me puiſſe lier les mains mais aucontraire
vne infinité de raiſons & de circonſtances iuſtiffient ma conduitte & font re¬
marquer ſenſiblement que ic n’ay pas deü raiſonnablement en prendre vn autre.
Toutes ces conſiderations eſtant appuyées par voſtre zele, ſarisferont ſans
doute les plus opintaſtres, & i’eſpere que vous ne trouuerez point de contra¬
dicteur quiand vous aſſeurerez que mes intenions ſont ſincerecs & tranquiles,
& que mon deſſein n’eſt point de faire des choſes deſagreables. Mais tant
qu’on fera les dernieres violences à̀ l’Egliſe, & que l’on demandera des per¬
ſonnes agreables pour continuer ces meſmes violences, pour m’opprimer &
me priuer de tous mes droits, & que l’on pretendra l’exiger d’autorité́, & le
mettre en condition comme ſi ma qualité d’Archeueſque dependoit de la
puiſſance ſeculiere? N’eſt-il pas iuſte que i’eſſaye de me deffendre de toutes
ces violences par toutes les voyes raiſonnables & Eccleſiaſtiques? Pourueu
qu’on les faſſe ceſſer, que l’on commence a faire iuſtice à vn Archeueſque
perſecuté́, que les immunitez Eccleſiaſtiques ne ſoient plus meſprisées aucc
tant d’outrages, on me verra aſſurement rtoûjours tres-diſposé d’apporter de
ma part toutes les facilitez poſſibles, pou contribuer à la paix, de ſacrifier
mes intereſts particuliers en faueur de la reconciliarion publique, & d’agrer
toutes les condeſcendances qui ne ſeront point contraires au bien & à la d’i¬
gniteé de l’Egliſe. I’eſpere tout de voſtre prudence & de voſtre gencreuſe
conduite, Et ſuis,
MESSIEVRS.
A ains aſßſien, ce 8, Iuiss
1656.
Voſtre tres-affectionne à vous ſeruir,
Le Cardinal de Rets, Archeueſque
de Paris.