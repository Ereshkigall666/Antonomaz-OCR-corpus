¬¬¬
exations de Mazarin, les pilleries, les incendies, les blaſphe¬
mes, les ſacrileges & les violemens, par les troupes eſtrangeres
appellé́es pour la ruine de la France. La bonne intelligence
qu’il ya (contre voſtre opinion) entre le Peuple, & ceét Auguſte
Senat, entre les vns & les autres, auec nos Generaux, vnis d’vn
lien d’amitie ſi ſerré entr’eux pour la defenſe de la cauſe de
Dieu, ennemy de ces violences, & pour la noſtre; & l’heureux
ſuccez de nos armes, conduites aueec tant de prudence & de
bonne police, nous promettent dans peu de temps la fin de nos
mal heurs. Ie croy que comme vous eſtes ſç̧auant & iudicieux,
vous deuezpruoir la mauuaiſe fin de voſtre party, qui ſuit toû¬
jours la mauuaiſe & pernicieuſe intention des Chefs. Les Ty¬
Ians ont eu de tout temps des commence mens aſſez heureux,
bien que violens & ſanguinaires, mais la fin auſſi en a toû̂jours
eſté ſanglante pour eux; & on ne les a iamais gueres veu finir
ſans le poiſon, le fer, ou la corde. Les Hiſtoires de cette Ifle
dont vous eſtes ſortis auec voſtre Maiſtre, vous en peuuent
donner d’aſſez ſignalez exemples. Le Diſciple de Machiauel
voſtre Docteur, ce Ceſar Borgia, appellé le Due de Valenti¬
ois, qui ne ſe promettoit pas moins que l’Empire de tout le
Monde, & qui ſe vantoit d’eſtre quelque iour, ou Ceſar, ou
rien, fut tous les deux, Ceſar de nom, & rien en faict: Car apres
que par fineſſe & tromperie il fut paruenu à vne grandeur aſſez
prodigieuſe, rompant la foy promiſe aux Princes qui le main¬
enoien, apres auoir eſtably ſa grandeur par le ſang de ſes con¬
itoyens, & par la mort honteuſe & cruelle de ceux meſmes qui
l’auoient ſeruy; apres auoir fait pendre vn autre petit Tyran
ommé Oliuier de Ferme, attire par ruſe & ſous bonne foy à
Sinigallia, auecque le Vitellozze, & auoir mal-heureuſement
trahy les Vrſins & les Vitelles, voulant eſtre le maiſtre de Rome,
Ceut n’y pouuoir paruenir par vn plus court moyen, que de
faire perir les plus Grands de la Ville, & ne pardonner pas ſeu¬
lement au ſacré College des Cardinaux, qu’il conuia dans vn
Iardin ſous couleur de les regaler, & c’eſtoit ceux qu’il eroyot
contraires à ſon ambition, voulant les empoiſonner, Dieu per¬
mit, comme il arriue or dinairement que le mal retombe ſur ſon
autheur, que par l’imprudence d’vn Sommelier, ſon pere le
A ij
 2
8