XCII.
48
la fin de ſes peines, la fourberie du Mazarin a eſté plus
puiſſante dans l’Eſtat que la ſage conduite d’vn Prince.
Il ſuffit de dire que le flanc de cette Monarchie qui n’eſt
Principaux
poina are. ouuert à l’Eſpagnol que par la Fladre, demeuroit couuert
par Heſdin, par Bapaume, par Landrecy, par Arras, par
Graueline, par Dunerque, & par tant d’autres places, qui
nous donnoyent entŕe dans le cœur d’vn pays, qui nous
faiſoit autreſois comme à preſent craindre ſes inuaſions.
Que Sedan, Stenay, Marſal, lamets, Clermõt euſſent em¬
peſché la Lorraine de nous nuire quand bien elle ſeroit
reſtituée, veu principalement que nous l’enfermions, tant
par la Franche-Comte, dont vne partie nous demeuroit
auec Bleterans, que par les deux Alſaces, qui eſtoyent
comme deux fleurons ajouſtez à la Couronne, & par les
ſortereſſes de Briſac & de Philiſbourg qui nous donnoyent
moyen de maintenir nos conqueſtes deça le Rhin, & le
paſſage au del̀ pour ſecourir nos Alliez, & entrer bien
auant dans les Allemagnes. Qu’au reſte le Rouſſillon que
l’imprudence, ou la perſidie d’vn Conſeſſeur fit rendre à Comines Bel¬
leſoreſt.
Charles VIIl. reſtoit entre les mains de Louys XIV. que
Perpignan, Colioure & Roſes nous euſſent ſeruy de pro¬
menoirs aſſeurez pour voir ſi le Roy Catholique eut entre¬
tenu la neutralit́ que nous moyennions aux Catalans durant
vingt anńes; qui enfin euſſent obtenu un pardon inſaillible,
puis qu’vn Monarque ſi puiſſant que le Roy Tres-Chreſtien,
eut eſté leur Caution & leur protecteur. Que le Roy de
Portugal eût pû eſtre plus auantageuſement ſecouru, en ce
que par le meſme Traité nous euſſions pû ſans rompre auec