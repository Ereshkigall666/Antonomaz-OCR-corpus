Maieſtez, teſmoigner leur contantement de l’honneur qu’ils
eſperoyent de leur arriuée; ce que firent auſſi la Chambre
des Comptes & la Cour des Aydes par les ſieurs de la Ro¬
iere commis à la charge de Procureur general de cette
Chambre, & de Peinterville Procureur general de ladite
Cour des Aydes.
Le Corps de ville s’acquita ſemblablement de ce deuoir
par cinq Deputez de ſa Compagnie; comme firent les villes
de Dieppe & du Havre auec celle de Caẽn, par les leurs;
tous leſquels eurent audiance de Leurs Maieſtez à Eſcouy,
d’où ils s’en retounerent tres-contans de la ſatisfaction
qu’Elles leur avoyent teſmoignée de leurs proteſtations de
fidelité & obeiſſance.
Le cinquieme, Leurſdites Maieſtez partirent de ce lieu
d’Eſcouy pour Rouen, dont le zele enflammé ne pût ſi bien
eſtre reêprimé par les bornes qui lui auoyent eſté preſcrites
de ne leur faire aucune reception en ceremonie, que,
comme vn foudre éclatant, il ne perçaſt en quelques en¬
droits la nuẽ qui ne le pouuoit retenir; Les principaux de
la Noblesse des enuirons de cette ville de Rouen n’ayans
pu eſtre empeſchez d’aller auec leurs amis au deuant
d’Elles.
Le Comte de Clere y fut auec trois à quatre cens Gentils¬
hommes; le Comte de Montlevrier & le ſieur de Monter¬
liers, auec vn autre bon nombre; & le ſieur de Saint Iean
à la teſte d’vne autre troupe.
Le Marquis de Beuvron, comme Lieutenant general pour
le Roy en la Prouince y alla ſemblablement accompagné de