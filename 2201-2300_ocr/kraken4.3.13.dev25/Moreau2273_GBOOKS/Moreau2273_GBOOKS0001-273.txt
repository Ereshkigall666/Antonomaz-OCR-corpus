28
temps qui reſtoit propre à tenir la campagne, l’on marcha
vers le Milanois, avec deſſein de ſurprendre Tortone, ville
ſitue entre Genes, & Milan, ſiege d’Eueſch, & dans vn
pays gras & ſertile, capable de donner quartier d’hyuer aux
troupes, & faciliteé à la conqueſte entiere du Milanois. Cette
ville fut priſe d’abord. Mais la Citadelle qui la commande,
& qui eſt en lieu eminent, ſe trouua beaucoup plus forte,
que ne diſoient ceux qui auoient propoſé l’entrepriſe.
Outre que huict cents ſoldats ſortis d’Alexandrie, qui en
eſt voiſine, s’eſtoient iettez dedans, qui fſaiſoient auec la
garniſon ordinaire, enſemble quelque milice, & les paiſans
reſugiez, quine cents hommes, tant ſoldats, que Bandiz,
ou paiſans. L’Espagne ne craint rien tant que de perdre ce
beau Duche de Milan. Le Comte de Sirüella, qui en eſtoit
pour lors Gouuerneur, fait vn efſort pour ſecourir Tortone.
Il tire les Garniſons de toutes les places du Piedmont, il en
compoſe vne armé́e plus forte en nombre d’hommes que
celle des aſſiegeans. Il s’auance ſur la fin d’Octobre pour
ietter du ſecours dans la place. Mais trouuant vn grand
ordre par tout, deux Princes vigilans, & le comte du Pleſſis
Pralin, depuis Mareſchal de France, bien reſolus à le rece¬
uoir, il n’oſe tenter le combat. Il ſe retire dans les villes
voiſines, à deſſein de coupper chemin à nos viures, & de
nous faire perir de neceſſite. Elle fut grande, ſans doute, &
ſans la conſtance du Duc, qui l’opiniaſtra contre tout le
monde, l’on ſe ſut retiré, veu meſme la bonne nouuelle qui
fut apportee au Camp, de la priſe de errue, qui eſtant
degarnie d’hommes pour ſa defſenſe, fut emportée par les