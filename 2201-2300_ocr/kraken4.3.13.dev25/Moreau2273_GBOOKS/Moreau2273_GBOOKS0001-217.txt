la ville, dans laquelle s’eſtoyent gliſſez pluſieurs perſonnes
inconnuẽs, en attendant du ſecours des eſtrangers, dont les
Officiers de cette garniſon menaçoyent publiquement les
 habitans mieux intentionnez au ſervice du Roy, leur diſans
 qu’il ſeroit deſia arriué ſi le vent auoit eſté favorable: Les
 bourgeois zelez, envoyerent aſſeurer le Roy qu’ils n’auoyent
 pas beſoin d’hommes, mais ſeulement d’vn Cheſ: A la¬
quelle requeſte Leurs Majeſtez ayans reſpondu par l’enuoy
du ſieur du Pleſſis Bellievre, il partit de Roüen le huictieſme
de ce mois, accompagné du Marquis de Bournonville, du
Vicomte de Gand, & des ſieurs de S. Agnan & du Queſne:
leſquels y arriverent dez le meſme iour ſur les ſept heures
du ſoir: Mais parce qu’ils n’auoyent mené auec eux pour
toutes trouppes, outre les Deputez de la Ville, que 7. des
gardes de S. Eminence, ledit ſieur du Pleſſis enuoya deuant
luy deux de ces Deputez pour faire prendre les armes à tous
les Bourgeois, qui firent à ſon arriuee de ſi grands cris de
joye, qu’ils rendirent croyable ce que l’Antiquité nous dit
d’vne acclamation publique qui fendit l’air & l’eſcarta de
telle ſorte, qu’il n’euſt plus la force de ſouſtenir les oiſeaux
qui voloient ſur les teſtes de l’Aſſamblee, mais les contrai¬
gnit de tomber à ſes pieds. Car ces cris effrayérent tellement
les ſoldats de cette garniſon, que deux cent cinquante ayans
mis bas les armes, ſe jetterent du haut des murailles en bas
pour chercher leur ſalut dans la ſuite.
Ledit ſieur du Pleſſis, bien qu’il ſut desja tard, ne laiſſa
pas d’aller deſcendre à l’Hoſtel de ville: où ayant fait lecture
des ordres du Roy pour obliger les habitans à y obéir, il