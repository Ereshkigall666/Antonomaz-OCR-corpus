pris en meſme temps & mené dedans la Baſtille, comme
complice & fauteur de cette trahison, où il demeura plus
de quinze ans, pour apprendre à viure en repos, & ſeruir
ſon Roy fidellement.
Ces deux traiſtres ainſi logez en lieux d’aſſeurance, le
Roy conſiderant le danger auquel ces perfides l’auoient
mis, & ſçachant que tous leurs deſſeins ne tendoient qu’à̀
le faire mourir, pour donner la Couronne à ſon frere, il
fut arreſté dans le Conſeil de Sa Majeſté, que ſans auoir
eſgard au rang ny au Caractere de Baluë, il falloit luy faire
ſon proceés comme criminel de leze-Majeſté, ſauf à voir
qu’elle en ſeroit l’iſſuẽ, le droit de capture et d’empriſon¬
nement ne pouuant eſtre differé, puis que la Royauté eſtoit
la meilleure & principale partie de la Republique; & que
ce Cardinal eſtoit arreſteé, non pas comme Miniſtre d’Egliſe,
mais comme vn ſubjet & vn Conſeiller du Roy qui auoit
offenceé le public, & taſche de ruiner ſon Prince & ſa
Patrie; cependant qu’il en ſeroit donné aduis au Pape, &
au Conſiſtoire des Cardinaux.
Belle-foreſt remarque, qu’il y eut des hommes conſcien¬
cieux qui mirent en auant, qu’il n’eſtoit pas permis au
Magiſtrat temporel de connoiſtre de la cauſe d’vn Eccle¬
ſiaſtique, encore moins de l’arreſter, allegans pluſieurs
exemples tant anciens que modernes, & entr’-autres, le
ſcandale arriué ſous Philippes le Bel, pour l’empriſonne¬