gnies de Caualerie, qui ſaiſoient mille ou douze cent cheuaux,
y comprenant quatre cent Gentils-hommes volontaires,
commandez par le ſieur de Matignon, digne fils du grand
Mareſchal du meſme nom, tant illuſtre dans noſtre Hiſtoire.
De cette Armée le Duc de Longueville fut fait General.
Elle fut en eſtat d’agir que ſur la fin d’Octobre. Auquel
temps elle prit ſa marche vers la Bourgongne où eſtoit le
danger. Le bruit de ce ſecours, la reſiſtance, non iamais aſſez
loüée, que Galas trouua dans la petite ville de ſainct Iean
de Lone, & les pluyes continuelles qui firent deborder les
riuieres, ou pour mieux dire, le bon-heur de la France, &
celuy de noſtre iuſte Roy, rendirent inutile cette grande
Arḿe, qui menaçoit de tirer contributiou de tout ce qui
eſt entre Lyon, & Paris, & d’y prendre ſes quartiers d’hyuer.
Elle ſe retira auec beaucoup de perte. Et la petite Armée
Normande, qui fut emploýe à̀ reprendre quelques Cha¬
teaux dans la Lorraine, où les ennemis s’eſtoient fortifiez,
se diminua fort, comme il eſt ordinaire aux Trouppes nou¬
uellement leuees. Au mois de Feurier ſuiuant, elle fut com¬ 1637.
mandée d’aller en Franche Comte, pour s’oppoſer aux
rauages & aux incendies, que les Comtois, enflez du
ſuccez de l’annee precedente, & aſſiſtez de Trouppes Alle¬
mandes & Lorraines, faiſoient dans les Frontieres du Duché́
de Bourgongne, & de la Breſſe.
Le Duc qui ne trouuoit rien impoſſible dans la paſſion
qu’il auoit de ſervir le Roy, & de donner des preuues de
ſa valeur, ayant ioint à ſes Trouppes, partie de l’ancien
Regiment de Normandie, & quelques Garniſons du Duche,