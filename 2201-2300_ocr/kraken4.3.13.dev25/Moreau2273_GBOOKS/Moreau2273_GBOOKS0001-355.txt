d’y donner de la diminution. A joindre qu’au moen d’vne
moderation conſiderable, qui couperoit pied auſdits abus &
maluerſations, le Roy n’en tireroit pas moins de ſecours de
cette Prouince qu’il a fait cy-deuant: Et veu la neceſſité
preſente des affaires, A oot & ordonne, que le ſel
eſtant dans les Greniers & Magazins de dépoſt de la Ville
de Cän ſera vendu & diſtribué aux Habitãs d’icelle, & des
Faux-bourgs & lieux circonuoiſins, par les Officiers ordi¬
naires dudit Grenier, pendant quinze iours prochains &
conſecutifs de la publication du preſent Arreſt, au prix &
ſur le pied de dix liures le boiſſeau; A laquelle vente &
distribution ſera procede par leſdits Officiers à touſiours &
heures pendant ledit temps, pour eſtre les deniers qui en
prouiendrõt mis es mains de ceux qui ſeront remis & pre¬
posez pour cet effet, & employez vtilement pour le ſeruice
du Roy & conſeruation de la Prouince: Enjoint aux Offi¬
ciers des Greniers à Sel chacun endroit ſoy, de tenir exacte¬
ment la main pour empeſcher le faux ſaunage, & proceder
aà l’encontre de ceux qui en ſeront preuenus, ſuiuant la
rigueur des Ordonnances: Et ſera le preſent Arreſt, leu,
publie, & imprime. Fair & arreſté à Roüen, en ladite Cour
de Parlement, les Chambres aſſembĺes, le huictieme iour
de Feurier mil ſix cens quarante-neuſ.
Signé,
VAIGNON.