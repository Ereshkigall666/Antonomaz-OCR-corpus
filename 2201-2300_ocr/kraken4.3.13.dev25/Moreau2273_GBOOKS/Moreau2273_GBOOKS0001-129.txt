Piombin et Portolongone pour s’en faire vne principauté,
en deſpoüillant le Prince Ludouiſio, & nous rendant par là
le Pape ennemy; il fallut hazarder la ſeureté de nos autres
conqueſtes, & mettre toute la gloire de la France en com¬
promis pour le caprice d’vn Italien, qui vient de perdre ces
deux Aſyles. On iugea bien par la qu’on n’auoit pas enuoye
le Duc de Longueville pour conclurre la Paix, mais pour
eſloigner vn Prince trop clairuoyant au Conſeil, pour entre¬
tenir le tapis, & amuſer la Chreſtienté par vne attente ſpe¬
cieuſe. On vit bien que ce Miniſtre poſtiche n’aduançoit
les affaires qu’a dessein de les reculer, & que pour obliger
les François à luy laiſſer prendre impuneément toute leur
ſubſtance, il les flattoit de ce doux nom de Paix dans le
deſſein cacheé de continuer touſiours la guerre. On vit bien
que pour faire prendre la Candie au Turc, il vouloit em¬
peſcher que les Venitiens ne reçeuſſent aucun ſecours,
meſme de leurs Alliez. On vit bien que pour ſeruir le Roy
d’Eſpagne dont il eſt Subjet naturel, il iugeoit qu’il falloit
luy rendre ce qu’on luy auoit pris auant que de rien con¬
clurre: ou du moins attendre l’occaſion qu’il fuſt en eſtat
de ſe r’acquitter de ſes pertes. On vit bien qu’il vouloit
rendre odieuſe vne Reyne à̀ qui il a de ſi grandes obli¬
gations, puisqu’il l’empeſchoit de cueillir vn fruit ſi aduan¬
tageux pour Elle & pour ſes Enfans, qu’il la rendoit ſuſpecte
aux François, comme ſi eſtant bonne Chreſtienne, Elle eut
voulu faire reſtitution au Roy Catholique ſon Frere, & qu’il
luy faiſoit continuer les oppreſſions d’vn peuple, qui maudit
vn gouuenement qu’ll eut beny s’il s’en fuſt veu ſoulagé