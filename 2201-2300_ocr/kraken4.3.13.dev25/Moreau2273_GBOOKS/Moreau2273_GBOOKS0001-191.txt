le caroſſe du Corps de la Reyne, s’eſtans donc arreſtées à
vne plate forme qui eſt au haut de la montagne, le Marquis
de Beuvron & le Maiſtre des ceremonies leur preſenterët les
Députez de la ville de Roüen: leſquels s’eſtans mis à ge¬
noux à la portiere de ce caroſſe furẽt relevez par la Reyne
à cauſe de la fange qui envirõnoit ſon carroſſe: & le ſieur
de Varengeville portant la parole pour tous harangua Leurs
Maieſtez. Enſuite dequoy, ledit Maiſtre des ceremonies fit
marcher la Compagnie juſques dans la ville de Roüen au
logis du Roy, qui eſt à S. Oüyn, en cet ordre.
Le grand Prevoſt de Normandie & ſa Compagnie alloient
devant: puis la Nobleſſe qui eſtoit venuë rencõtrer Leurs
Majeſtez, au nombre d’environ quinze cens à cheval: En
ſuitte la Cinquantaine: les Archers, & Arquebuſiers: la
Ville & les Bourgeois: Apres ceux-ci, les Cheuaux legers
de la Reyne: ceux du Roy: les carroſſes des Eſcuyers de
la Reyne, & celuy du Roy, dans lequel eſtoyent le Duc
d’Elbeuſ, les Comtes de Rieux & de Liſlebonne, le Mareſ¬
chaux de Villcroy, le Marquis de Chappes Capitaine des
Gardes du Corps, & le ſieur de Belingan premier Eſcuyer:
puis venoient les Trompettes de la Chambre ſonnans deuant
le carroſſe du Corps de la Reyne: derriere lequel eſtoyent
à cheval les Officiers des Gardes de Leurſdites Majeſtez &
la Compagnie deſdites Gardes, celles des Gens d’armes du
Roy & de la Reyne, & enfin vn cortége des carroſſes de ſes
filles d’honneur, de Mademoiſelle; des Princeſſes & Dames
de haute condition.
Toute la campagne eſtoit bordée d’autres caroſſes & des