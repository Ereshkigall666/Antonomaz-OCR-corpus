temporel, dans la Mairie de Boſleduc. Au moyen dequoy,
cent mille ames tres-Catholiques perdirent en vn moment
l’exercice de leur Religion, & ſe virent expoſées à la discre¬
tion de ceux de la pretenduë reſormée. Dieu par ſes ſecrets
iugemens, a permis, pour le bien ſans doute de tant de
ſainctes ames, qu’elles tombaſſent dans ce peril. Nous ne
ſauons pas les auantages que ſa toute-puiſſance en veut tirer
pour ſa gloire, & pour leur ſalut, mais ceux qui ont commis
cette laſcheté, n’en ſont pas moins coupables. Les Pleni¬
potentiaires d’Eſpagne, qui pour auancer leurs deſſeins, ſe
ſoucient peu quelquefois d’eſpargmer la verité, firent enten¬
dre au Sainct Pere, qu’ils auoient ſauué cet article la, &
qu’ils s’eſtoient defendus iuſqu’au dernier poinct, contre
l’inſtance qui leur en auoit eſté faite; ſur quoi ſa Saincteté
eſcriuit au ſieur Fabio Chigy ſon Nonce, qu’il donnaſt ſa
benediction à ceux qui auoient eu cette fermeté ſi loüable.
Mais le bon Nonce, vray homme d’honneur, & d’vne pro¬
bité ſans reproche, dit hautement, que la benediction du
ſainct Pere ſeroit reſerueée pour vn autre ſujet, & qu’il
voyoit bien que ſa Saincteté, & preſque toute la Chreſtienté
aſſemblée a Munſter, boiroit ce calice iuſqu’au fond, & en
gouteroit l’amertume.
C’eſt ainſi que les Eſpagnols preferent leur intereſt à celuy
de Dieu. Et c’eſt ainſi que Meſſieurs les Eſtats, ayans plus
obtenu dans ce Traicté qu’ils n’auoient eſperé, eurẽt peu
d’égard enuers leurs Alliez. Il eſt bien vray, que leurs
Ambaſſadeurs eſtans ſur le poinct de ſigner (en quoy ils
auoient le Depute d’Vtrech contraire, & refuſant de ſigner