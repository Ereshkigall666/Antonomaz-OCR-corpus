auoit fait fſortifier. On a priué le ſieur Aumont de ſa charge
de Capitaine des Arquebuſiers de Roüen, & pluſieurs autres
Capitaines & Officiers de ville par luy eſtablis: Et le ſieur
de la Marguerie Maiſtre des Requeſtes l’vn des Intendants
de la Iuſtice, Police & finances aà la ſuite du Roy & en l’ar¬
mée de Normandie, eſtant allé audit Parlement de Rouen,
ce Parlement, les Chambres aſſemblées, reſolut d’obeir à
tout ce qu’ordonneroit Sa Majeſté: qui leur a auſſi remis
l’élection des Officiers caſſez, en preſtant, ſelon l’ancienne
couſtume, le ſerment de fidelité entre les mains du Roy.
La nuict du huit au neufieme, la Ducheſſe de Longue¬
ville iugeant par la fidelité des habitans de Dieppe enuers le
Roy, ce qu’elle en devoit eſperer, eſſaya de s’en retirer &
ſe ſauuer par mer, eſtãt à cette fin deſcenduẽ par les der¬
rieres du grand chaſteau, pour s’embarquer au bas de la
ſalaize: mais le ſieur du Pleſſis Bellieure, ayant ſait parler
au Capitaine Daniel qui commãidoit la ſeule fregate pour
lors en eſtat de faire voile, elle ſut contrainte de retourner
vne ſeconde ſois dans ce chaſteau auec ſes Damoiſelles: &
preuoyant que ſi elle ne ſe haſtoit, toutes les auenuẽs de la
place allans eſtre fermées par l’approche des troupes Royales,
il luy ſeroit impoſſible de ſortir ſans eſtre reconnuë, voyant
d’ailleurs que le ſieur du Pleſſis Belliere ſe retranchoit deuant
ce chaſteau, elle trouua moyen de ſe ſauuer à cheual auec
cinq caualliers, ſans qu’on ait pû juſques icy ſçauoir qu’elle
route elle a priſe, ſinon que quelques-vns diſent l’auoir veüe
paſſer à Longueuille.
En partant elle dépeſcha le ſieur de Chamboy, qui s’eſtoit