Foſſan & Sauillan furent de ce nombre. Et la Citadelle de
Beine, s’eſtant réſoluë d’attendre vn ſiege, fut emportée
d’aſſaut, apres que la mine eut joüeé, Ce qui eſtoit dedans
ſut mis au fil de l’eſpée. De Beine, le Duc alla à Modeuis,
qui fut abandonné par le Prince Thomas, et de laà on marcha
à Conis & Thurin, & s’eſtant chargeé d’obſeruer les enne¬
mis, & de s’oppoſer à leurs entrepriſes, pendant que l’autre
armee tiendroit la campagne, ou aſſiegeroit les places
rebelles.
La ſurprise de Thurin par le Prince Thomas, fit quitter
le ſiege de Conis, dans lequel on eſperoit de prendre le
Cardinal de Sauoye, qui s’y eſtoit enſermé. Le Duc en
ayant eu la nouuelle ſur le ſoir, marche toute la nuit &
tout le iour ſuiuant, ſe rend deuant Thurin auec le Cardi¬
nal de la Vallette, ils tirent Madame de la Citadelle, la¬
quelle ayant munie, & mis dedans le ſieur de Couuonge
pour la deffendre, ils ſirent conduire ſon Alteſſe Royale à
Suze.
Deuant Thurin ſe fit vne Trefue pour deux mois, & en
ſuite vne Entreueuë au Valantin, du Duc de Longueville,
et du Cardinal de la Vallette, auec le Prince Thomas, & le
Marquis de Leganés.
Trois iours auant la Trefue signée, le Duc de Longue¬
ville auoit receu ordre de la Cour, de paſſer en Alemagne
auec ſon train ſeulement, pour y tenir la place du Duc de
Veymar deffunt. L’on pourroit icy rapporter le regret,
que ce premier laiſſa de ſoy dans l’armee d’Italie, mais la
verité ne s’en pouuant exprimer ſans quelque apparence de
flaterie, il reſte en vie quantite d’Officiers qui peuuent