 8
 mais ſa bonté ſur nous, pour les deliurer par vn lugement
ſecret de ſa Prouidence, quoy que par vn moyen contraire
 à noſtre intention.
Mais ce premier effort, bien que ſans ſuccez & condamné
par des marques ſi viſibles de la protection du Ciel en noſtre
faueur, ne changea ny ſon deſſein ny ſa haine. Celle cy ſe ral¬
luma plutoſt dans ſon cœur, & y demeura plus actiue qu’au¬
parauant; & ſon deſſein fut ſeulement coauert de diſſimula¬
tion, afin de prendre mieux ſon temps & ſes meſures, pou
le faire reüſſir. A cét effet il nous entretint par des conferan¬
ces, qui aboutirent à̀ vne Declaration contenant la reforme
des deſordres publics, qui pourtant fut aſſi-toſt enfreinte
 que publiée; mais cette conduite n’alloit qu’a nous esbloü̈ir
par vne apparence de bonne intention, pour faire paſſer en
 ſuite vne autre Declaration addreſſé́e à la Chambre des Com¬¬
 ptes, qui reſtabliſſoit l’vſage des preſts & des auances, & le
credit des gens d’affaires, afin de tirer d’eux vne grande ſom¬
me d’argent pour ſa derniere main auant que partirs, & exe¬
cuter plus puiſſamment ſa reſolut ion.
 Cette reſolution n’eſtoit autre que de nous faire perir
par vn coup de foudre, & nous enuelopper auec Paris dans.
Vne commune ruine, abbat re du contre-coup tous les Par
lemens & toutes les autres Villes dont Paris eſt comme le
Chef; ce faiſant eſtre en eſtat de ſe rendre Maiſtre d’vn
Roy aume deſolé ou de le partager auee ceux qui luy ſont
neceſſaires pourexecuter ſes entrepriſes, ou en faire tom
ber la meilleure partie entre les mains des Eſtrangers, pour
y prendre ſa retraite & y trouuer ſon eſtabliſſement. lIl y a
grande apparence qu’il eſt deſ-ja d’accord auec eux; puis
qu’il retire les garniſons de nos fnont ieres au meſme temps
qu’ils ſont puiſſamment armez, & qu’il met le trouble dans
le Royaume, qui eſt tout ce que les Eſpagnols ont touſiours
deſiré: Pour peu qu’on ait de fens ne voit-on pas ſa trahiſon
à deſcouuert par cette derniere action, ſes- circonſtances & ſes
ſuittes: V. M. enleuée par ſurpriſe, voſtre Perfonne en ſon
pouuoir, vous ayant oſté les Capitaines de vos gardes, gens
de condition & de probité, la Lettre enuoyée à l’Hoſtel de