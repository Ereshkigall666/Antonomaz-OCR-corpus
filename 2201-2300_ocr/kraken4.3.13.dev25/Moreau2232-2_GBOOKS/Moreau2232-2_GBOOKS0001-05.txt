4
perience nous faiſant voir que les plus grands Prin¬
ces eſlans hommes, ſont ſouuent trompez par l’er¬
reur ou la malice de leurs ſemblables, qui leur dé¬
guiſent la verité & ſe la cachent à eux-meſmes: I’ay
 eſtimé, SIRE, que Voſtre Majeſte au lieu de con¬
damner mon action de hardieſſe & de temerité, re¬
ceuroit pour vn témoignage de mon zele & de ma
fidelité à ſon ſeruice, la liberté reſpectueuſe dont j’o¬
ſe vſer enuers Elle, en luy faiſant entendre ce quieſt
des mœurs & conditions de ſon premier Preſident, &
ce qu’elle pourra apprendre encore de la voix publi¬
que, ſi elle prend la peine de ſen enquerir.
Matthicu Molé, SRE, a trois qualitez remar¬
quables, ſclon leſquelles il peut eſtre conſideré de
Voſtre Majeſté; Il eſt Pere, il eſt premier Preſident,.
& en qualité de Garde-des-Seaux de France, il eſt
Miniſtre d’Eſtat, & a ſeance & ſuffrage dans vos
Conſeils. La premiere qualité, il l’a de la Nature;
mais il eſt redeuable des deux autres aà̀ la bonte de
Voſtre Majeſté, & à celle du feu Roy voſtre pere, de
tres-glorieuſe memoire, qui l’a reueſtu de la dignité
de premier Preſident en ſon Parlement de Paris,
comme Voſtre Majeſté le vient d honorer de celle
de Miniſtre d’Eſtat, & de Carde-des Seaux de Fran¬
ce. Et c’eſt, SrRE, en la veü de ces trois qualitez,
& des rapports & liaiſons qu elles ont entr’elles, que
j’oſe dire à Voſtre Majeſteé́ que ſi elle daigne faire
tant ſoit peu de reflexion ſur l’vſage & fonction des
d̀eux premieres, elle ſera plainement mſtruite dece
qu’elle
¬¬