Melander, les Ducs de Brunzvich, ſans auoir aucun Traité
avec le Roy, enuoyerent pareil nombre d’hommes com¬
mandez par le General Clitzin. Ce qui reſtablit ſans doute
le party dans l’Empire. Le Duc auec ce ſecours eſtant allé
voir le Mareſchal Banier à Erſord, ouù il mena plus de ſeize
mille hommes de combat, dont la moitieé, au moins, eſtoit
de caualerie.
Le Duc & le Mareſchal marcherent en ſuitte droict aux
ennemis, chacun commandant ſon Corps. L’arḿe de
France, auec les troupes de Brunzuich, & de Heſſe, com¬
mandées par le Duc de Longueville, eut l’avant-garde le
premier iour, celle de Suede, l’eut le iour ſuivant. Elle
eſtoit forte de dix-huict mille hommes de combat ou enui¬
ron, Caualerie, & Infanterie. En cet ordre, ils arriverent le
dix-huictieſme de May pres de Salfelt en Thuringe, où̀ les
ennemis ne ſortant point de leurs retranchemens, toutes les
forces de l’Empire ſe virent en preſence les vnes des
autres, & preſque à la portée du Canon, pendant trois ſep¬
maines. Ce temps paſſé, le pain & le fourrage venant à
manquer, on marcha vers la Franconie. Mais les ennemis
s’y eſtant auancez les premiers, & retranchez en lieux
auantageux, il falut retourner vers la Heſſe.
Ce fut la, ou pendant le mois de Iuillet, & partie d’Aouſt,
toutes ſortes de difficultez ſe preſenterent au Duc de Lon¬
gueville. Les Alemans vouloient toucher vne Monſtre (qui
eſtoit en fin arriuée) ſans preſter le ſerment de fidelité au
Roy. Ils ſe vouloient obliger ſeulement au nom de la cauſe
commune. Les Suedois, qui ne pouuoient diſſimuler leur