Ainſi il y d apparence que le Peuple, pour le moins de¬
meurera neutre;, &alors la Nobleſſe ſera la plus forte. Mais
quand bien le Peuple, par vne extréme ingraritude (dont ie
 ne croy point que les Pariſiens ſoient capables) prendroit le
party du Parlement, & en cela choqueroit indirectement
Meſſieurs les Princes, il arriuera que ceite Aſſemblée qui
n’eſt point dangereuſe dans Paris, ſ’en ira à la Campagne où
peut-eſtre elle fera beaucoup de mal: Car des Eſprits irritez,
qui ont l’eſpée au coſté, & qui ſe ſentent appuyez des gran¬
des Puiſſances, ſont capables des plus extrémes deſſeins. Là
deſſus on prendra ſujet de faire quelque iour des reproches
au Parlement, qu’en cela il auroit pluſtoſt eu la viſée de rui¬
ner la Monarchie que de la conſeruer. Car on ne dira pas au
Roy, qu’il a armé le Peuple pour maintenir l’autorité Roya¬
le: On dira que ç’a eſté pour abolir la Nobleſſe, auec laquel¬
le les Officiers de Robbe ont ſouuent des picques, & pour
la reduire comme elle eſt en Suuiſſe, en Hollande, & en An¬
glererre, afin de dreſſer vn Eſtat Populaite, dont ces Parle¬
mentaires foient les Chefs, lquel iſs ne ſçauroient eſtablir
qu’en atterrant la Nobleſſe, qui eſt le bras droit du Roy, &
celle qui a fondé cette Monarchie. Enfin que le Roy eſtant
deuenu Majeur conſiderera bien plus ſa Nobleſſe, qui pro¬
digue ſes biens & ſon ſang pour ſon ſervice, que non pas des
Officiers qui luy couſtét tant d’argent à luy & à ſon Peuple,
qui choquent ſouuent ſes volontez, & qui ſont le ſeul obſta¬
cle à ſa toute-puiſſance. Qu’il ſe ſouuiendra pluſtoſt que ce
ſont les Gentilshommes qui ont chaſſé les Anglois de Fran¬
ce, battu tant de fois les Eſpagnols, remis la Couronne ſur
la reſte de Henry le Grand ſon Ayeul, à̀ qui les Parlemens
qui ſouſſeuoient les grandes Villes, la vouloient oſter, que
non pas de ce dernier mouuement, qui peut eſtre juſte, ou
qu’ils luyferont trouner tel, par leurs tres-humblesRemon¬
