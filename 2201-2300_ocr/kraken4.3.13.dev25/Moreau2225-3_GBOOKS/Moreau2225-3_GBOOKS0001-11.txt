le Part lement, dans la neceſſite des affaires, qui s’eſt ſaigné́ le
premier. Et n’en eſt pas demeuré laà, il attaque de loin, ne les osã̃c
enuiſager de prés, ces Princes genereux, & ces courageux Ge¬
neraux d’Armé́es, qui defendent la Monarchie dont ils ſont les
premiers membres: Les vns, dit-il, ſont meſcontens, les autres
ambitieux, & les autres auares. Cela eſt bien vray-ſemblable!
c’eſt le moyen de trouuer leur compte, de ſe rendre dans vne
Ville inueſtie, oûy pour y gaigner de l’honneur, & non de l’ar¬
gent, le Cardinal y en a trop peu laiſſeé: Auſſi n’eſt-ce pas leur
deſſein. Ce n’eſt pas non plus icy qu’ils auront des Gouuerne¬
mens de Prouinces, c’eſt icy où ils les ont perdus: Leurs bois,
leurs terres & leurs ſeigneuries, dont ils entretiennent les gran¬
des deſpenſes,. & en guerte & en paix, qui conuiennent à leurs
dignitez & à leurs naiſſances, ne ſont pas dans Paris, ils ſonet
expoſez à la rage des Soldats eſtrangers, animez par leur enne¬
my. Et comme c’eſt ſa couſtume de ſe repentir, non ſeulement
d’auoir bien fait, mais auſſi de n’auoir pas aſſez fait de mal, il eſt
marry que ce ieune Prince, vray Sang de Henry le Grand, ce
grand Duc de Beaufart, dont la ſincerité incorruptible, & dont
la force & de corps & d’eſprit luy a toûjours eſté redoutable,
luy eſt miraculeuſement eſchappé des mains. Ce feu petillant
pur & net, ne ſe peut pas cacher ſi long-temps ſous la cendre, il
eſt mal-aiſe à eſtouffer, il ſe fait paſſage par tout, & rien ne peut
reſiſter à ſa chaleur. Il a voulu ternir la gloire de cé́t inuincible
Capitaine la Mothe Houdancourt, à qui la France doit tant
de Prouinces, ou gaignées, ou conſeruées, qui a eſté eſleué par
tous les degrez d’honneur que meritoit ſa vertu, dont la pro¬
bité, l’integrité, la prudence en la conduite, & le courage in¬
dompté, ont eſté recognus du feu Roy, & par eloges de ſa pro¬
pre bouche, & par des recompenſes honneſtes, qu’il auoit ac¬
quiſes au peril de ſa vie. Il ſe repent dequoy ſa tyrannie n’a pas
eſté aſſez puiſſante pour, contre les loix & la raiſon, faire mou¬
rir l’innocent: Et en veut aux Iuges & les blaſme, à cauſe qu’ils
n’ont pas voulu ſe laiſſer corrompre. Il n’eſpargne pas ce beau
Lys, neé dans le parterre de la France, Monſeigneur le Prince
de Conty, iſſu du ſang des deux plus Illuſtres & courageuſes
Famiſles de l’Europe, & dont la ieuneſſe ne nous promet pas