Il prit mal le ſoin qui vous touche,
De courir aux conuois de bouche;
Quoy qu’il euſt dans ces beaux exploits,
Comme vous le cœur tout François:
Au viure il eut l’ame Eſpegnole,
Il euſt veſcu d’vne brignolle,
D’où vient qu’il a bien eſcorté,
 Des conuois de ſobrieté;
D’armes, boulets, poudres & meſches,
De toutes munitions ſeiches:
Vous plus fin ſans comparaiſon,
Muniſſiez noſtre garniſon,
 De munition groſſe & graſſe,
Et des beaux fruicts de voſtre chaſſe;
De conuois pour le Mardy Gras,
ue Gaſſion ne feſtoit pas.
Mal vit que ſe refectione,
De conuois à̀ la Gaſſionne,
Donc vous nommer vn Gaſſion,
Aux conuois de refection;
C’eſt vous degrader de vous-meſme,
Et-nommer Mardy Gras Careſme.
Ce preux faſoit des priſonniers,
ui dimmuoient ſes greniers,
Et qui mengeant le pain de France,
A leurs faites vainqueurs faiſoient deſpenſe.
Vous faites en grand meſnager,
Ves priſonniers bons à manger,
B
31