Sacs des plaſtre euſſent eu la mine,
D’eſtre pris pour ſacs de farine :
C’euſt eſteé la prouiſion
que nous euſt laiſſé Gaſſion.
On ne peut ſans mahce noire,
Barboüiller ſa noble memoire;
Mais, ie dy ſans le blaſonner,
Qu’il ieuſnoit & faiſoit ieuſner;
Au contraire voſtre prudence
Nous fut la corne d’abondance:
Cornes en abondance au moins
Nous venoient de vos nobles ſoins,
Cornes d’honneur & de conqueſtes
Qqui tenoient à de groſſes teſtes,
Et ces teſtes à de gros corps
Qu’on pouuoit nommer bœufs pour lors,
Mais, bien-toſt dans mainte bedaine
Ces beſtes prenoient forme humaine,
Vous nous ſuſtentiez de bon ſuc
De ces gros oyſeaux de Sainct Luc,
De ces pigeons de riche taille,
Et dont Poiſſi nous rauitaille,
Paris nommoit ſes nourtiſſien,;
Vous & vos leſtes Officiers;
 Dequoy Corbeil n’eſtoit point aiſe,
Ce mot ſoit dit par parenteſe,
La haute claſſe des cenſeurs,
Des r’afinez & cognoiſſeurs:
1
3
