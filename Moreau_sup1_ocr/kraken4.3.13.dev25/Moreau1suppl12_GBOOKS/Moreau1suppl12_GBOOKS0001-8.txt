8
D’auoir deliuré noſtre Franee
De toute ta maudte engeance,
D’auoir empeſche que le Roy
Ne ſoit ſorty auecques toy,
Et d auoir permis que la Fronde
N’a ceſſé de faire la ronde
Tout autour du Palais Royal,
Pour mieux rompre ce coup fatal;
Bref d’auoir diuerty l’orage,
Qu’eut pû cauſer le marage
De ta Niepce auec Mercœur,
Dont tu enrages de bon cœur,
Et meſmes celuy de Candale,
Toute ta vertu Cardinale,
Malgré le ſort & le deſtin,
Y ayant perdu ſon Latin
Cela te doit faire connuoiſtre
Que ton Breuiere auec vn Cloiſtre
Te ſont plus propres mille fois,
Que le Miniſtere des Loix,
D’vn grand Eſtat ou Republique;
Il te faut vn employ modique,
Digne de ton beau iugement,
qui’n’eſt capable ſeulement
De regir vn pauure Village,
Va faire ton epprentiſſage
De premier Miniſtre d’Eſtat,
Ou tu pris le Cardinalat;
Le ſoin de cette Monarchie
N’eſt pas pour ton petit Genie,
Et la condutte de ſa Nef¬
Exige bien vn autre chef,
Et vn plus excellent Pilote
qui n’ayt ny ehapeau, ny calotte
Sinon des couleurs de BEAVFORI
Pour la faire ſurgir à port.
FIN.
aaaam