14
L’vne a la taille vn peu voûtée,
L’autre n’eſt pas bien ajuſtée;
Lvne n’a pas l’œil bien fendu,
Et l’autre a le front mal tendu;
L’vne a trop grande vn peu la bouche,
Et l’autre a l’humeur trop farouche;
L’vne a le nez trop grand & gros
D’vn Empereur, ou d’vn Heros.
L’vne regarde auecque gloire,
Et l’autre ſemble auoir la foire;
L’vne a le teint bleſme & terny,
L’autre a le ſein bien mal garny;
L’vne eſt maigre, l’autre eſttrop graſſe,
L’autre manque de bonne gracei
L’vne eſt auec ſon peu d’eſpnit
Vne Sotte qui toûours rit;
L’vne n’eſt rien qu’vne Coquete
Qui nuit & iour cauſe & caquete;
L’autre qui ne ſçait point parler
Se laiſſe du moins cajoler;
Et l’autre n’eſt qu’vae ſalope
Ainſi, ma pauure Caliope,
Dans ces particuliers deuis
Chacun dit ſon petit aduis:
Ainſi l’on deſchire les Dames
Mais elles, ſoit filles ou ſemmes,
Sçauent bien de mille façons
Deſchirer auſſi les arçons,
Quand elles ſont hors d’apparence,
Qu’on puiſſe ouir leur conference.
Mais nous voi y bien prés du bout,
Haſtons-nous de regarder tout;
uſſi ne prenons nous pas garde:
Que de par tout on nous régarde,



11
l