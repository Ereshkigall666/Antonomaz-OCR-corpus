11
Que l’autre auec tout ſon corps,
Conſidere le beau dehors:
Son dedans encore plus aimable,
La fait nommer incomparable;
Et ſon eſprit eſt ſi charmant,
Qu’vn ſeul mot luy fait vn Amant:
Mais puiſque le iour ſe retire,
Quelque plaiſir qui nous attire,
Il nous faut ſonger au retour,
Faiſons encore vn petit tour;
Puis ſans autre ceremonie,
Nous quitterons la Compagnie..
Remarque vn peu ces éventez
D’vn zele d’amour emportez,
Ce ſont des courtaux de boutique
Qui mettent Phebus en pratique,
Et tournent la Proſe à l’enuers
Pour taſcher d’en fairedes Vers,
Sans garder ordre ny meſure;,
Sans ſçauoir Rime ny Ceſure,
Et pour contrefaire noſtre Art
Eſcorchent le pauure Ronſard.
Eeſt vne choſe bien commune,
 Que chacun auec ſa chacune,
Auiourd’huy vueille ſe meſler
De noſtre façon de parler,
Et parſemer les amourettes
De toutes nos belles fleurettes.
Vrayment c’eſt vn trop grand abus
De profaner ainſi Phebus:
Quel monſtre de voir vn ſot Aſe
Monter en croupe ſur Pegaſe,
Et volriger deſſus ſon dos
Pour faire rire des Badaux!
¬¬