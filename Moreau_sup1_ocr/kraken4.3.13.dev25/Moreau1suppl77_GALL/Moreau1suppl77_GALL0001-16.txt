13
C’eſt icy pour des goûts diuers
Le Theatre de lVniuers,
Où chacun fait ſon perſonage,
Pour varier le badinage.
L’vn y mord les doigts de ſes gans,
L’vn tourne & retourne ſes glans,
L’vn y fait diuerſes poſtures,
L’autre y mange des confitures;
L’vn prend vn maintien glorieux,
L’autre vn viſage ſerieux;
L’vn s’y met ſur ſa bonne mine,
L’autre y parle, l’autre y rumine;
L’vny rit & monſtre ſes dents
Sur quelques legers incidens;
L’vn y tire vn grand pié de langue
Contre vn jeune fou qui harangue;
L’autre luy rend vn pié de nez
S ans qu’ils en ſoient plus mutinez;
Car entre amis la raillerie
Doit paſſer pour galanterie.
Icy ſans jamais ſe picquer
Il eſt permis de ſe mocquer;
Iey l’vn à l’autre fait piece,
Souuent l’oncle raille ſa niepce;
Vn autre rit de ſon voiſin,
Et la Couſine du Couſin;
Icy ſe debite vn bon conte
Le Marquis ſe mocque du Comte;
On eſtlle des nouueautez,
On examine les Beautez;
L’vne eſt trop groſſe de viſage,
L’vne eſt folle, l’autre trop ſage,
L’vne a l’œil extremement doux,
Mais ſes cheueux ſont vn peu roux;
8