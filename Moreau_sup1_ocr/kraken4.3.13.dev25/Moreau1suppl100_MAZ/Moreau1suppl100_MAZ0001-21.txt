guſte de la conjuration de Cinna, ſi elle euſt eu affaire à vn
cœur ſi dur & ſi obſtiné. Il ne faut pas s’eſtonner s’il y en a vne
autre plus aſpre & plus inflexiblec qui rarement vſe de la cle¬
mence, & qui ſe ſert toſiours de la rigueur. Les ſages & les
ſubtils gouuerneurs qui ont cognu la difference des humeurs
des hommes, ont poſeé de differentes maximes pour les gou¬
uerner. Puis qu’ily a des natures douces & recognoiſſantes,
il eſt iuſte quel’on traitte leurs fautes auec humanité, & que
l’on n’arme pas le bras de la Iuſtice contre ceux-là que peut
vaincre la clemence. La miſericorde eſt vne vertu diuine, qui
ne ſe trouue que dans la puiſſance, & qul eſt la marque ve¬
ritable de la grandeur. Il ſied bien aux Roys d’eſtre miſeri¬
cordieux quand ils le peuuenteſtre, & l’on admire bien plus
le pouuoir de punir, qui pardonne que l’authorité qui ſe ven¬
ge de ſes ennemis. Ce n’eſtoit pas vne des moindres parties
de la grandeur de Ceſar que ſa clemence Quand pour toute
colere il publioit par Edits, qu’il eſtoit aduerty des conjura¬
tions qu’on faiſoit contre luy, ſans en faire de plus violentes
pourſuitte; cette douce & cette genereuſe procedure eſtoit
bien plus agreable aux Romains que ſa vengeance. O chan¬
ge bien ſouuent la haine en amour par la grace, & le pardon.
gagne quelquefois des cœurs que toutes ſortes d’autres at¬
traits n’auroient ſceu toucher. Le criminel qui voit ſon Roy
encoresplus indulgent qu’il n’eſt coupable, cncre dans l’hor¬
reur de ſon crime & dans l’admiration de la miſericorde de
ſon Maiſtre. Que ces paroles d’Auguſte ſont puiſſantes!
Viens ça, Cinna, ie t’ay comblé de biens & tu me veux tuer;
Voyons ſi ie n’en ſç̧aurois accabler ta rage; & ſi en te pardon¬
nant & te donnant le conſulat au lieu du ſupplice, ie ne te
ſcauroisvaincre. Il le vainquit de vray: La douceur de ces pa¬
roles banit toutes les rigueurs de ſon ame; & ce Romain qui
s’eſtoit deffendu de tant d’autres bien-faits ne peut ſe def¬
 fendre de cetindulgence.
Il ne faut pas pour regner ſeurement vſer touſiours de la
rigueur. Le ſang que pluſieurs Tyrans ont reſpandu pour ſe
conſeruer, n’a fait qu’augmenter la haine de leur tyrannie.
D
 P
 v
1!

1
1
11
 i

 e
 

1

1

.?

11
Ja