
192
Ies Vertus Royles
Royal des œuures d’vnieune Prince, eſt incom¬
parablement plus efficace, pour per ſuader la ver¬
tu à ſes ſubiects, ou les porter aà̀ embraſſer le vice.
La foudroyante parole des Souuerains, fait trem¬
bler les Royaumes, mais leur exemple force in¬
ſenſiblement les cœurs à dependre de leur Em¬
pire.
LaNolef. Les Courtiſans, ſe rendent ordinairement ſi
 ſ, complaiſans à leurs Monarques, qu’ils tiennent
d’imiter les
aiou des à honneur d’imiter leurs defauts, & de repreſen¬
Souue¬
 ter meſme leurs imperfections, dans l’eſperance
de captiuer leurs bonnes graces, par des reſſem¬
leurs de¬
fauts.
blances contraintes: il s’en eſt veu qui ont con¬
trefait les borgnes, les louches, les boſſus, les
boiteux, à cauſe que leur Roy eſtoit marqué de
ſemblables deffauts: i’en ſçay qui ne iurent, ne
proferent des paroles des-honneſtes, & ne ſe ſoul¬
lent de viandes ſuperfluës, que pour complaire à
leur Prince; tant il eſt vray que l’exemple des
Souuerains, a vn grand aſcendent ſur les eſprits
des peuples.
Ne vous eſtonnez donc pas, ſi ie dis, que la
Royale Chaſteté d’vn ieune Monarque régle ſes
Eſtats, & qu’elle imprime les meſmes ſentimens,
au cœur de ſes ſubiects. La Sacrée perſonne du
Roy n’eclatte pas moins en la Cour, que le So¬
leil au milieu des Aſtres, qui leur communique
ſes clartés; ou comme l’intelligence motrice qui
donne le branle, & le mouuement, aux Globes
celeſtes,