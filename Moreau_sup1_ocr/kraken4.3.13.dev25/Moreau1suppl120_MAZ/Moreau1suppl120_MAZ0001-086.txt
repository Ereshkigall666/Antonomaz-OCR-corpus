1
1

1
1

1
¬


78
Les Vertus Royales
uiniteé, dont elle con duit tout l’Vniuers. Tandis
qu’vn Ieune Prince, ſera le Protecteur de la ver¬
tu, & le iuſte vangeur de l’impieté; il ne doic
point craindre l’oppreſſion de l’innocence, le
mépris des loix, le deréglement des Officiers de
la Couronne, la manuuaiſe intelligence des peu¬
ples, la rebellion des ſubiects, ny vne infinité d’au¬
tres mal-heurs, qui menacent de rine les Mo¬
narchies.
Au contraire, ces deux actes conſerueront les
peuples en leur deuoir, & ne rendront pas moins
venerable au public, la ieuneſſe des Princes,
qu’elle paroiſtra aimable à tout le monde: laſeue¬
rité de leurs arreſts, fulminés contre les impies,
ſera temperée par la douceur, dont ils traitteront
les innocens: & comme les chaſtimens ne ſeront
ordonnés, que pour déraciner le regne des vices,
on ne pourra trouuer mauuais, que pour le bien
de l’Eſtat, & pourſauuer les intereſts des commu¬
nautés, la Iuſtice commande d’immoler quel¬
ques partieuliers, qui fomentent les deſordres de
la Monarchie: il eſt impoſſible, que le Regne
d’vn ieune Prince ne proſpere, durant qu’il s’exer¬
cera aux actes de la Royale luſtice, & que l’inte¬
grité enuironneral’éminence de ſon Thrône.
zeeeeeeeee¬