1

1



l

a 36
Les Vertus Royales
miracle de grace, de voir vn ſi puiſſant Monar¬
que, reprimer les aiguillons de ſa chair, par des
ieuſnes, des Cilices, & d’autres auſterités corporel¬
les, qui epouuanteroient les Religieux plus mor¬
tifiés? c’eſt auoir vne humilité vrayment Imperia¬
le, que d’implorer les prieres des gens de bien, &
des Miniſtres de l’Egliſe, pour obtenir la remiſ¬
ſion de ſes fautes.
Mais quel iugement fairons nous de ſainct
Humilité
ploieule Louys, la gloire & l’honneur de la Pourpre Fran¬
de ſa nct
,,, çoiſe, le tableau racourci des vertus Royales, l’i¬
de France. mage viuante de l’humilité d’vn ieune Prince?
Que dirons- nous de ce genereux Monarque, qui
n’auoit point d’autre ambition, que de faire re¬
naiſtre en ſa Cour, & en ſon Royaume, les ver¬
tus fondamentales du Chriſtianiſme? qui ne pen¬
ſoit nuict & iour, qu’à eſtendre le regne de lEsvs¬
CHRIST, dans les pais infideles; qui s’eſt veu
captif pour l’amour de ſon Sauueur? qui viſitoit
ordinairement les maiſons des pauures, des orfe¬
lins, des vefues, & des neceſſiteux, pour prattiquer
des actions d’vne tres-profonde humilité, qui te¬
noient la Cour de l’Egliſe militante, & triom¬
phante dans des rauiſſemens, & des extaſes, de
voir vn Prince du ſang de France, proſterné aux
pieds des malades, pour pançer leurs playes, leur
ſeruirà table, auec des ſentimens tres-releues de
ſa propre baſſeſſe. Ses veſtemens, ſa perſonne, ſes
paroles, ſes diſcours, n’eſtoient que des leçons.