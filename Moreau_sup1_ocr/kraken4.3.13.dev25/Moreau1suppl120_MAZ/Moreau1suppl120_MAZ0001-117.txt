d’n Ieune Prince.
o9
ractent auec l’Eſtat, & cumme vn Eſpous n’a
des paſſions que pour ſon Epouſe, de meſme nos
Monarques proteſtent, qu’ils cherlront leurs
ſubiects, & les fauoriſeront de leur Protection
Cette ceremonie ſe fait en leur Sacre, au com¬
mencement de leur regne, & durant leur tendre
ieuneſſe, à cauſe qu’il eſt beaucoupplus facile à vn
ieune Prince, de menager ſes affections, & de les
placer dans ſon peuple, que de les déprendre de
quelque obiect eſtranger, durant ſa vieilleſſe,
lors que les vices ſont preſque conuertis en na¬
ure.
Au reſte il ne faut pas que les Souuerains s’i¬
maginent, que l’amour des ſubiects porte preiu¬
dice à leur dignité, ou qu’elle diminuë leur Au¬
thorité; tant s’en faut, que leur puiſſance en ſoit
intereſſece, qu’au contraire elle ne peut eſtre mieux.
fondée, que ſur l’amour; l’aimant des cœurs, &
le plus agreable charme des volontés: vn ieune
Prince doit ſçauoir, que celuy-la occupe indi¬
gnement le Thrône, & ne merite pas de com¬
mander, qui ne peut pas aimer: la plus grande
Philoſophie des Politiques, eſt tirée de l’Eſchole
de l’amour: Si Dieu ne faitpoint de difficulté d’ay.
mer ſes creatures, ſi ſon amour ne preiudicie en
rien à ſa grandeur; les Roys du monde pour¬
quoy craindront ils d’aimer leurs ſubiects, & d’e¬
ſtre affables à leurs peuples Il n’appartient qu’aux
Tyrans, & aux Barbares, d’eſtre inſenſibles à nos
O ij

l
1!

1!
 1
1
l

1

!
l