1
27
d’vn Ieune Prince.
Il ne faut point douter que la tres-ſaincte
Prouidence, n’obſerue encore à preſent les meſ¬
mes deſſeins, & qu’elle ne choiſiſſe les Princes, au
Gouuernement des Eſtats, qu’apres des preuues
infallibles de leur humilité: Remarqués( s’ilvous¬
plaiſt) que cela arriue quand l’election vient du
Ciel, & que l’ambition des hommes n’a point
alteré les ordres de la ſageſſe Diuine; c’eſt pour
lors que les Souuerains font des merueilles; &
reuſſiſſent heureuſement dans leur Empire. Com¬
me au contraire, quand les brigues ont pouſſé les
hommes dans les Thrônes, & que les Roys ont
eſté portes à la fourche, ſur les teſtes des mortels;
il ne faut eſperer autre choſe de leur Gouuerne¬
ment, qu’vn deſordre continuel, & vne deſola¬
tion generale de toutesles Prouinces: comme il
paroiſt dans les exemples tragiques, couchés dans
nos Hiſtoires.
D’où vient qu’vn ieune Prince ſe doit rendre
l’humilité famiſiere, & ſe perſuader que c’eſt l’v¬
 nique fondement des Royales vertus, & que ſans
cet appui, elles ſont en danger de tomber en rui¬
ne. La tigne de la vanité, le ver de la complai¬
ſance, la ſatisfaction ſecrette, la fumée de l’am¬
bition, ſont des mines ſourdes, quiinfectent les
bonnes œuures, & font perdre le merite des
actions plus éclattantes. L’Humilité Royale en¬
ſeigne à̀ eſtouffer les ſentimens de la vaine gloire,
à triompher des paſſions dereglées, & à couurir
Ee
1
l
!
l