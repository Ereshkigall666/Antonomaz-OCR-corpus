.
’ils eſtoient tous enſenble. Les vns pourront tranailler au canal ey-duié
 eommencé pour la deſcharge des grandes eauës, & d’autres ailleurs o
 l’on commencera des ouurages publics pour la commodité ou meſme
pour l’embelliſſement de la Ville, qui eſt en Hollande vne cauſe aſſez con¬
derable, principalement eſtant iointe au deſir qu’ils ont de faire trauail¬
ler les Pauures, pour y faire des deſpenſes tres-grandes. Et c’et de là
qu’o voit dedans leurs villes tant de beaux canaux, & tant d’autres cou¬
moditez & propretez exquiſes.
Quant aux perſonnes inualides, on peut loüer en diuers lieux à l’etre¬
mité des Faux-bourgs de Paris des maiſons qu’on aura à bon prix, y en
ayant pluſieurs vuaides. Dans les vnes on mettra les vieillards, & dans
les autres les filles & les enfans, que l’on oceupera à ce qu’ils pourront
faire. L’on en peut enfermer aucuns à l’Hoſpiral de Vviceſtre, qui
tombe en ruine à faute d’eſtre habré. Et ſur tous on conſtituera vae
quantité conuenable de perſonnes capables de les regir & gouuerner.
Dans ces ex pediens & pluſieurs autres meilleurs qu’on pourrapropo¬
ſer, on fait vne objection, que quandon ſçaura aux Prouinces que les
Pauures ont leur vie aſſeurée à Paris, il y en accourera de tous coſtez.
 Mais à cela ie dis qu’il n’y en viendra pas tant qu’on peut s’imaginer, pour¬
ce qu’en meſme tẽps que les Pauures apprendront que pour auoir leur vie
à Paris, ils ſeront obligez de trauailler, ou de ſouffrir d’eſtre enfermez,
il y en viendra peu, eſtant leux choſes qu’vne infinité de gens de cette
condition ont grandement en auerſion, aymans mieux endurer l’extreme
neceſſité, que de perdre la liberté qu’ils out de vaguer ſans rien faire. C’eſt
pourquoy au contraire ie m’imagine que ces loix rigoureuſes, mais tres¬
iuſtes, en chaſſeront pluſieurs hors de Paris, & qu’il n’y demeurera que
ceux qui ſont de bonae volonte, ou qui ne pourrontpas ſe retirer ailleurs.
 Et on pourra encores en renuoyer aucuns dans les Prouincescomme iay
tantoſt dit en paſſant, ou eſtant mis vn ordre ſemblable au nô̂ſtre, par les
cottiſations que l’on y fera ſur les gros Benefices, ils trouueront leur ſub.¬
ſiſtance : & cependant on pourra empeſcher qu’il n’entre de nouueaux
Pauures en cette ville, s’ils ne ſont de la campagne voiſine. Cela ſera fa¬
cile à executer, puis qu’on garde les portes: Et à monaduis, quelque multi¬
tiude de Pauures qu’il y ayt, il ſera aise aux Bourgeois de ’aris de les faire
obeit en tout ce qui ſera iugeé aà propos, puis qu’il eſt vray qu’eſt̃s armés ils
ſont les Maiſtres de leurVille, & inuinciblesdãis l’enclos de leurs murailles.
Et puis que la grande affluence des malades qui viennentjournellement
 aà l’Hoſtel Dieu, a ſait ouurir l’Holpital de ſaint Louis pour y en mettre
vne partie, & particulierement les bleſſez, il eſt tres neceſlaire de l’aſſiſter
largement du fonds qui ſe pourra trouuer dans Paris pour les Pauures,
à cauſe des frais extraordinaires à quoy l’Hoſtel Dieu doit fournir pour
ſubuenir à cette multitude exceſſiue de malades, qui eſtant’diſperſé́e en di.
uers lieux l’oblige à des dépéſes immenſes qui meritenr d’eſtse ſouſtenuës