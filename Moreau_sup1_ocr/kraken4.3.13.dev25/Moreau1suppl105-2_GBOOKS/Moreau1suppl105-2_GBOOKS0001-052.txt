Livse P mie
,
45
re, qui les ſeparaſt contre leur gré, & les coupaſt
l’vne de l’autre. Qu’il arriueroit de là, qu’on ne
hazarderoit iamais le gros de la Cauſe commune,
auec vne partie de ſes forces, comme on auoit ſi
ſouuent fait; Mais qu’on les pourroit, quand on
voudroit, oppoſer toutes à celles des Ennemis, qui
me leur eſtant point égales, au moins en bonté &
en diſcipline; leur ſeroient vray-ſemblablement
inferieures en bonheur, comme on l’a veu par ex¬
perience.
Qu’il arriueroit encore de là, que nos Armees
battant ſans ceſſe celles des Ennemis, où les pouſ¬
ſant touſiours deuant elles; ons’empareroit du Pays
qu’on leur feroit quitter, & qu’en s’accommodant
de leurs Quartiers, qui eſtoient gras & amples; on
les reduiroit ailleurs ſi à l’eſtroit, & les toucheroit
ſi fort au vif& en des endroits ſi ſenſibles; qu’il n’y
auroit point de condition ſi rude, à laquelle ils ne
ſe rangeaſſent: ni de Traité de Tréue ou de Paix
ſi deſauantageux; qu’ils n’acceptaſſent pluſtoſt, que
de continuer vne guerre, où apparemment il n’y
auroit rien plus à perdre pour eux, que lors
qu’il n’y auroit rien plus à gaigner pour
nOuS.
Iamais raiſonnement ne fut plus iuſte, ni pre¬
uoyance plus certaine que la noſtre; Et iamais per¬¬
ſonne ne ſema plus heureuſement que nous fiſmes
alors, ni ne recueillit de c qu’il auoit ſemé, vne
 E1