
L’i ve PMie.
97
qu’ils y faiſoient, neleur eſtoient pas fort ſenſibles,
& que la dépenſe de la guerre qu’ils y ont faite, ſur¬
paſloit de beaucoup le prix des choſes qu’ils y ont
voulu conſeruer, ou qu’ils y ont raſché d’acquerir.
Il eſt vray que l’Eſpagne, & ce qu’ils ont en Italie,
& peut-eſtre meſme encorles Eſtats del’Empereur,
 leur ſont plus chers que la Flandre. Mais cela n’em¬
peſche point que celle-cy ne leur ſoit fort conſidera¬
ble. Et comme la paſſion qu’on a pour les moyens,
ſe meſure par celle qu’on a pour la fin: Et qu’on diſ¬
pute les Dehors auec preſque la meſme ardeur, que
celle qu’on a pour ſauuer le Corps d’vne place: On
peut iuger par cette proportio, à quel poinct les
Eſpagnols ſeroient faſchez de perdre les Pays-bas,
qui leur donnent moyen d’aſſiſter plus puiſſam¬
ment & plus commodement l’Empereur en Alle¬
magne, qu’ils ne feroient par aucun autre lieu;
comme il s’eſt veu depuis les troubles de la Bohe¬
me: ou d’arreſter à la deffenſe de nos frontieres, ou
à l’attaque des leurs, la meilleure partie de nos for¬
ces, qui ſans cela pourroient fondre en Eſpagne, ou
dans leurs Eſtats d’Italie.
C’eſt pourquoy il y a de l’apparence qu’ils diſ¬
puteront iuſqu’au bout la poſſeſſion de ce qu’ils
ont aux Pays-bas, & ne s’en deſſaiſiront iamais de
telle ſorte, qu’ils ne le tiennent par quelque en¬
droit, & ne ſoient aſſeurez de le faire reuenir à eux;
Comme il arriua au mariage de leur Infante auec’
N