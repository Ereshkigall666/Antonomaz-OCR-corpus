L ivr P mis.
75
uallation, auec l’Armée de l’autre; nous n’aurions.
point eu la honte de leuer le Siege, apres auoir veu
introduire par les Ennemis, tout ce qui leur pleuſt
dans la Place.
Le meilleur donc en cecy pour l’ordinaire eſt,
qu’apres s’eſtre bien pourueu des choſes neceſſaires
pour le ſiege, & auoir eſtably de bons ordres pour
la ſeureté & la facilité desconuois; on enferme dans.
 le camp tout ce qu’on a de forces, d’où on en fait
ſortir apres ce qu’on en veut, pour les conuois, &
les autres occaſions qui ſe preſentent aà̀ la guerre.
Cela fut iudicieuſement pratiqué deuant Courtray
par le Duc d’Orleans, ainſi que nous venons de di¬
re comme il le pratiqua auſsi deuant Grauelines, où
il fit venir le Mareſchal de Gaſsion; bien qu’il n’eût
eſté deſtiné, que pour ſeruir au dehors auet l’Ar¬
mee auxiliaire.
On remarquera en troiſieſme lieu, que nousper¬
diſmes au commencement du ſiege, vne belle occa¬
ſion de défaire l’auant-garde des Ennemis, à faute
de ſçauoir l’eſtat de leur Armee, & l’ordre dans le¬
quel ils venoient à nous, qui eſt vn poinct ſi neceſ¬
ſaire à la guerre. La choſe ſe paſſa ainſi Gaſsion
ayant ſon quartier deç̧a la Lys, les Eſpagnols s’a¬
uancerent de ce coſté là par vne plaine, où en¬
trans par vn defilé; ils ſe mettoient en bataille, à
meſure qu’ils paſſoient. Qui les auroit chargez