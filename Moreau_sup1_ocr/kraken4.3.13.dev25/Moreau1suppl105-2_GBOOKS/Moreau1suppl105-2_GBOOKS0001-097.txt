9e
L1VRE P  M i’R.
plus generalement regretez. L’eſtime que i’auois
pour ſa perſonne, & que i’ay pour ceux à qui il ap¬
partenoit, m’oblige à luy rendre ce teſmoignage,
que ſa vertu n’auoit beſoin que d’vne longue vie;
pour luy acquerir tout l’honneur qu’elle apporte à
ceux qui l’exercent long-temps.
Le ſiege de Mardil acheué, & trois mil hommes
qui deffendoient cette place rendus à diſcretion: Le
Duc d’Orleans que les vœux de tout le monde rap¬
pelloient à la Cour, & que les longues fatigues qu’il
auoit eſſuyées, conuioient au repos: remit l’Armé́e
au Duc d’Anguien, pour ſe rendre aupres de leurs
Maieſtez.
 La ſaiſon eſtoit deſia ort auanceé́e, & l’Armée ſe
trouuant fort recreuë & harraſſée: ſembloit ne de¬
mander que les quartiers d’hyuer pour ſe delaſſer.
Mais ceDuc qui vouloit profiter de ce peu de temps
qui luy reſtoit pour l’action, & de qui le grand cœur
ne ſouffroit pas qu’il eut de petits deſſeins à la teſte:
Ne ſe prepoſa rien moins que de finir la campagne
par laconqueſte de Dunherque.
C’eſtoit certes la finir glorieuſement: Et s’eſtre ren¬
duMaiſtre en treize iours de trenchée ouuerte, d’vne
place de ce nom & de cette force, apres s’eſtre empa¬
ré de Furne en moins de tẽps qu’on n’en met à pren¬
dre vn meſchant Chaſteau;ne ſont point des ſuccez
qui entrent dans le rang des choſes ordinairement
poſlibles, & communement croyables. Le rauitaille¬

