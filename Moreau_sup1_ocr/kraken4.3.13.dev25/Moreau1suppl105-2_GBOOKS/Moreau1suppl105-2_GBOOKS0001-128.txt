L’r vrRe Pn er.
1 21
qi frent terminées par atat de paix, oû la France
interuint touſiours comme Mediatrice: La Politi¬
que de ce temps-là ne luy ayant permis d’y interue¬
nir à découuert, comme Auxiliaire.
La ſucceſlion de Mantouë eſtant paſſée par la
mort de Vincent, qui mourut ſans enfans maſles, à
vne autre Branche, qui eſtoit celle du Duc de Ne¬
uers: Ils l’en voulurent exclurre auec la force, n’y
ayant point de droit qui ne luy adiugeaſt cette ſuc¬
ceſſion, & qui ne luy fuſt fauorable. Pour cét effet ils
firent ligue auec le Duc de Sauoye, qui abayoit apres
quelques pieces du Mont-ferrat qui eſtoiẽt à ſa bien¬
ſeance, &obligerent l’Empereur de faire la paix auec
le Roy de Dannemarc, pour enuoyer l’élite de ſes
forces contre le Duc de Mantouë ſous pretexte de fe¬
lonnie; Bien que ce Duc ſe fut mis à tous les deuoirs
imaginables, auſquels la qualité de vaſſal l’obligeoit,
a l’endroit de ſon Seigneur Lige.
La France regardoit ce deſordre naiſſant de l’Italie,
non pas auec des yeux indifferens, puis que c’eſtoi
en partie pour l’amour d’elle, que le trouble ſe faiſoit:
Mais auec vn eſprit qui n’y pouuoit contribuer que
de bons ſouhaits, ny agir qu’auec des offices, qu’elle
fit faire fort violens mais fort inutiles, à Madrit & à
Vienne. Les occupations qu’elle auoit chez ſoy con¬
tre les Huguenots factieux, & l’auerſion que quel¬
ques Teſtes conſiderables du Conſeil du Roy y fai¬
ſoient paroiſtre, pour le ſecours du Duc de Mantouë,
 