L1VRE SEc on.
a2o3
eſtant qu’on iuge quelles ſuites pouuoit auoir vn tel
deſſein, & ce que pouuoit produire le deſir de la con¬
ſeruation, dans ame de ceux, qui ayant beaucoup
de cœur d’argent & d’amis: auoient encore les meil¬
leures fottereſſes, & les plus beaux eſtabliſſemens du
Royaume, ſi on les euſt voulu pouſſer aà̀ bout, ſi on les
euſt voulu dépoüiller des auantages qui auoient re¬
ialy ſur eux, des longs & fideles ſeruices rendus au
Roy & à PEſtat, par le Cardinal leur parent. En
temps de paix peut-eſtre ce la auroit pu n’auoir point
de ſuite: Mais dans le feu d’vne guerre eſtrangere, &
dans la rencontre d’Ennemis qui ſçauent profiter
de tout, & qui ſont entre autres choſes ſouuerains
artiſans de guerres ciuiles: il euſt eſté bien fort à
craindre
Cela eſtant, il faut demeurer d’accord, qu’il euſt
eſté mal-aiſé de trouuer vne perſonne plus propre
que le Cardinal Mazarin, à̀ deſtourner aigreur qui
ſe ſeroit éleuée d’elle: meſme dãs eſprit de la Reyne,
contre les parens de l’autre Cardinal, & à en oſter les
aiguillons de vengeance, que ceux qui en auoiẽt eſté́
mal-traittez y auroient pu mettre: puiſque ceux qui
auoient alors le plus de creditaupres d’elle, eſtoient
de ce nombre. Il eſtoit certes obligé de rendre cela à̀
la memoire de ſon predeceſſeur, qui luy auoit don¬
né de grandes marques de ſon amitié & de ſon eſti¬
me. Mais il entroit encore dans ce deuoir par¬
ticulier, de l’intereſt de l’Eſtat, qui vouloit qu’on
Ce ij