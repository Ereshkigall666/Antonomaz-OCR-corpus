34 Regence de Alix ou Adelde
aà ce ſujet par tout le Royaume des vœux publics, &
des Proceſſions ſolemnelles, afin qu’il pleuſtà Dieu
de benir le Mariage du Roy auec Alix, & de luy don¬
ner vn ſucceſſeur legitime, pour que l’Eſtat, à̀ faute
de Princes du ſang, ne tombaſt point en des mains
eſtrangeres. Le Ciel exauça les iuſtes deſirs de ces
Princes, & de leur peuple. Deuant que l’année fuft
paſſée, Dieu leur donna vn fils, lequel par le preſage
de ſon nom, en reconnoiſſance de ce bien-fait du
Ciel,fut appellé Avœvsts et Diev-donn.
Ce fut Philippes II. de ce nom, qui naquit le troi¬
ſieſme iour d’Aouſt l’an mil centſoixante cinq, & le¬
quel par la ſage conduite de ſa vie, fit aſſés reconnoi¬
ſtre qu’il eſtoit vn preſent que le Cielfaiſoit à la Fran¬
ce, d’vn Prince egalement vaillant, comme il eſtoit
vertueux. Le Roy Louys le leune eſtoit alors en la
ſeptante & neufieſme annee de ſa vie, en vn à̂ge au¬
quel il auoit plus beſoin d’eſtre gouuerné luy-meſ¬
me que de gouuerner les autres. Pour coble de miſe¬
res, il fut atteint d’vne cruelle paralyſie, laquelle auec
l’interdiction de tousſes membres, luy oſte auſſi en
meſme temps tout l’vſage de la parole, & vne partie
de ſa raiſon. Tandis que pour le recouurement de
ſa ſanté, il fait vn voyage en Angleterre au Tombeau
de S. Thomas Archeueſque de Cantorbie, & Martyr
que Dieu honnoroit de pluſieurs Miracles; La Rey¬
ne declarée Regente en l’abſence de ſon Mari, & du¬
rant ſon indiſpoſition, fait auſſi-toſt conſacrer à
Reims, ſon fils Pns Avœvsrs par Guillaume
Archeueſque de cette ville, & oncle maternel du Roy.