90 Regence d’Anne d’Auſtriche
mari, que la Pieŕ a fait ſurnommer le IvsrE, & à
qui la valeur euſtfait porter auſſi iuſtement le Titre
de VICTORIEVX, apres auoir domté les Rebelles
deſon Royaume, porte ou chaſſe la guerre de tous
les pays, la Reyne luy gaigne des batailles par ſes ieû¬
nes, & luy donne des victoires par ſes prieres. Il court
d’vn bout de ſon Royaume à l’autre, pour ſecourir ſes
voiſins, ou pour domter ſes ennemis, & elle ne fre¬
quentant que des Religieuſes & des Egliſes, prie con¬
tinuellemét pour la conſeruation de ſanté, ou pour la
proſperité deſes armes. Tandis qu’il effraye l’ltalie,
qu’il ſecourt l’Alemagne, qu’il domte la Flandre,
qu’il bat l’Eſpagnol par tout où il a des Villes & des
Prouinces, cette vertueuſe Reyne demeure aſſiduë̈¬
ment proſternée deuant les Autels, où elle luy ac¬
quiert plus deſubijects par le Chapellet, & auec ſes
heures, que les boulets & les canons ne luy tuent en
guerre d’ennemis. Sollicitant ſans ceſſe le Ciel d’vne
ardente priere, dont la ferueur ne relaſche point dans
la continü; elle obtient de luy la naiſſance de cét
enfant Miraculeux, dont la vie doit eſtre autant ad¬
mirable que la naiſſance a paru extraordinaire. Plus
de vingt ans de mariage s’eſtoient deſia paſſés, que la
Frace attẽdoit encore vn ſucceſſeur à ſon Roy qui fuſt
ſemblable à luy, & qui ſe rendiſt le digne heritier de
la Couronne de Charlemagne, & deS. Louys. Lors
meſme qu’vn ſi long temps d’abſences & de ſterili¬
trés faiſoſent croire fa Coceptioneloignée, & ſa Naiſ¬
ſance du tout impoſſible, il nacquit le cinquieſme
iour de Septembre de l’an mil ſix cents trente huict;