1o8 Regence d’Anne d’Autriche,
rout le courage de ce Prince, qui pourroit venir à
bout de tout, s’il eſtoit fortement ſeconde, & que
chacun y allaſt de meſme ſorte.
Mais que nous ſommes eſloignez de nos atten¬
tes, & que le cours de nos miſeres, va prendre en¬
cor vne longue ſuitte par l’obſtination de cette
Princeſſe, à ſe vanger autant ſur l’innocent, que
ſur le coupable, elle paroiſt plus fiere que iamais,
dans la certitude qu’elleà, qu’elle n’a enuoyé le
Mazarin hors du Royaume, que pour luy leuer de
nouuelles troupes, & luy amener, quand elle vou¬
dra qu’il reuienne, pour acheuer noſtre deſola¬
tion.
Cela n’eſt point ſans fondement, tout le mon¬
de ſçait bien qu’il a laiſſé aupres de la Reyne ſon
Secretaire nommé Ondedei, homre Italien; c’eſt
a dire, Fourbe, auquel il laiſſe pleine authorité́ de
brouiller les affaires de France ſelon ſes deſſeins
ordinaires. Le Cardinal meſme a dit en partant à
tous ſes amis, qu’ils ſc pouuient adreſſer a ſon Se¬
cretaire en ſon abſence, qu’il luy liſſoit le ſecret
des affaires, qu’il le laiſſoit tout puiſſant aupres
de la Reyne, que pour luy il reuiendroit bien¬
toſt, en eſtat de ſe pouuoir faire obeyr, malgré
tous ceux qui s’y veulent oppoſer, cela donne aſ¬
ſez a connoiſtre qu’il va chercher de nouueau ren¬
fort, & qu’il pretend de ſe rendre bien-toſt en
eltat de nous faire encore plus de mal, que par le
paſſé. Miſerables que nous ſommes, de ne pou¬
 uoir nous depeſtrer des mains eſtrangeres qui ont
iuré