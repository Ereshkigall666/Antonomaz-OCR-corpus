Reyne de France.
71
auec leur poſterité, ils furent enervés, come dit l’Hi¬
ſtoire, &rẽdus impuiſſans d’auoir iamais lignée. Acet.
te rigueur d’vne mereen cholere, ſuruint la ſeuerité
d’vni pere iuſtement offenſé. Il commande qu’on luy
oſte cét obiet d’auerſion & de mépris de deuant les
yeux, & qu’il ne peut ſouffrir, ny l’horreur de leur
crime, ny la honte de leur ſupplice. Par l’ordre de ce
Pere irrité, & de cette Mere iuſtement impitoyable &
cruelle, ils ſont expoſez ſeuls ſur la Seyne, fans voile,
ny ſans rame, dans vne miſerable barque, qui ſem¬
bloit deuoir faire naufrage dés le Port. Mais la luſti¬
ce de Dieu eſtant ſatisfaite de tant de ſupplices, ſa
prouidéce qui les conduiſoit, les fit heureuſement ar¬
riuer en Normandie, au pied d’vn rocher, &tout pro¬
che de la Cellule d’vn ſolitaire, à la perſuaſion daquel
Bathilde leur fit baſtir en ce meſme endroit vne bel¬
le, riche, & ample Abbaye, où ils paſſerent le reſte.
de leurs iours dans les regrets de leurs crimes paſſeés, &
dans les exercices de leur vertu preſente. Et c’eſt cét
euenement rare & ſingulier qui donna le premier
commencement à l’Abbaye de Iumiege, où cette Hi¬
ſtoire eſt receuë pour authentique, autant dans les
Archiues de ſa fondation, comme dans le recit de ſa
Legende.
Apres la mort de Clouis Bathilde ſe retira à Chel¬
Bathilde Re¬
les, pour pleurer ſon mal-heur, & le deſaſtre de ſes en- iiauſe.
fans; Voyant que ſon fils Clotaire IIl. regnoit en
paix, elle n’eut plus rien à ſouhaiter au monde, ſinon
d’y viure en repos, & de ioüir de la tranquillité que ſa
bonue conduite auoit procuré à tout le Royaume.