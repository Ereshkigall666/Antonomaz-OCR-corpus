Reyne de France.
67
comme vainqueur; Ce Prince & ſa femme main¬
tiennent toutes les parties de l’Eſtat en vne profonde
paix, d’autant plus agreable qu’elle eſtoit dans le
trouble de toutes les Prouinces de l’Europe. Au re¬
tour du Roy en France, Anne l’accueillit, & comme
frere, & comme Souuerain; & allant au deuant de luy
iuſques ſur les frontieres, elle le receut comme leCon¬
querant de Naples, & comme le Heros victorieux de
l’Italie. Ce Prince n’ayant pas long-temps ſurueſcu
à ſa victoire, & eſtant mort par vn accident auſſi fu¬
neſte à̀ la France qu’il fut impreueu à luy-meſme.
Cetteſage Princeſle entre les bras de laquelle il expi¬
ra, le ſuiuit bien-toſt au treſpas, comme elle l’auoit
touſiours accompagné pendant ſa vie. Elle mourut
plus chargée de merites que d’années, & encore
moins regrettée des ſiens que pleurée vniuerſelle¬
ment de toutela France, qui perdoit en elle vne Pro¬
tectrice egalement puiſſante, & affectionnée.
eea
Q