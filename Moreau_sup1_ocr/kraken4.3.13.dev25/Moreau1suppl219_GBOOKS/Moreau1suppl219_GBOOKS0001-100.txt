7¬

Reyne de France.
99
ſtez d’en aller rendre grace à Dieu dans l’Egliſe
noſtre Dame de Paris, & ſous pretexte de faire plus
d’honneur au Roy, l’on fit mettre les Suiſſes &
tout le Regiment des Gardes ſous les armes. La
Ceremonie eſtant acheuée, & leurs Maieſtez aà̀ pei¬
ne s’eſtant retiŕes dans leur Palais Cardinal, ces
troupes furent employées à forcer deux ou trois
logis de Conſeillers, qu’on vouloit prendre pri¬
ſonniers, acuſez de rebellion, pour auoir dit leurs
ſentimens auec liberté, & en gens d’honneur,
ſans intereſt & ſans flatterie. Les ſieurs de Blan¬
menil & Brouſſel furent enleuez dans vn car¬
roſſe, & bien accompagnez de Gardes pour les
conduire; mais cette facon inconſidereée & rigou¬
reuſe d’agir ayant allarmé tout Paris, chacun cou¬
rut aux armes, & en vn inſtant on vit Paris tout
ſouleué en faueur de Brouſſel, qu’ils vouloient ra¬
uoir a quelque prix que ce fuſt, le nomman le Pe¬
re de la Patrie, le veritable appuy de la liberté pu¬
blique, & luy donnant mille autres titres d’hon¬
neur & de gloire. Incontinent on pouſſa les Suiſ¬
ſes qui furent contraints d’abandonner le Pont¬
neuf & ſe retirer deuant les galenes du Louure au
bout du pont Rouge, & le Regiment des Grdes
occupa toutes les auenuës du Palais Cardnal.
Cependant par le Conſeil du C. M la Reyne
fit emmenerles puſonniers au loin hors de ’aris,
pour oſterà̀ cette populace emeuë l’eſperance de
les r’auoir, & luy faire poſer les armes qu’elle auoit
priſes aueec tant de chaleur & de preciptation.