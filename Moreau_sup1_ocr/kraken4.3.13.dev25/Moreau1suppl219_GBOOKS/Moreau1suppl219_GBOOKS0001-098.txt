
Reyne de France.
0
.  
Il ny auoit rien de toutes ces choſes qui ne
nous promit vn bon-heur durable & aſſeureé, &
nos eſperances n’aurolent point eſté vaines, ſi les
choſes les meilleures n’eſtoient ſujettes à chan¬
ger, en de tres-mauuaiſes, par l’abus qu’on
fait de leur vſage: la proſperité aueugle, & cét
aueuglement eſt ſuiuy de l’inſolence, de là ſortant
commede leurs ſources, routes les autres paſſions
qui ſont comme des bouraſques impetueuſes,
qui viennent troubler le calme, & la tranquilité de
nos plus beaux iours.
La Reyne s’eſtoit acquis vn Empire parfaite¬
 ment abſolu, ſur l’eſprit des Franç̧ois, & s’eſtoit
renduë la plus puifſante Souueraine du monde;
rien ne trauerſoit ſon pouuoir, tout faiſoit ioug
à ſon Authorité, elle triomphoit ſans contredit
de nos libertez que nous ſoû̂mettions tres-vo¬
lontairement à vne domination eſtrangere, ſous
eſperance d’vne paix generale, qu’elle auoit fait
auorter au point de ſa naiſſance, & tout d’vn coup¬
elle voulut faire voir ſon impuiſſance, au ma¬
niment des affaires d’Eſtat, au temps qu’elle en¬
ſembloit plus digne & plus capable: la ialouſie,
la hayne, la vangeance, & la maudite ambition
s’emparerent de tout ſon eſprit, & les pernicieu¬
ſes ſugeſtions du Cardinal Mazarin, qui la vou¬
 loit flatter en toutes choſes, alluma ſi bien toutes
ces peruerſes paſſions, qu’elles n’ont pû encor
s’eſteindre par le ſang d’vne infinité de perſon¬
nes, elle fut perſuadée par les conſeils de ce mau¬
Bb