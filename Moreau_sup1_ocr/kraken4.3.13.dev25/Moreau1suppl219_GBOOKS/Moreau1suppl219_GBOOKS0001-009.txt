8
Regence de Brunehaut.
plus cruelle, que l’vn defendoit ſa naiſſance, & que
I’autre attaquoit vn Royaume. Theodebert eſt vain¬
cu, pris à Cologne, & tué par vn de ſes gens, Confi¬
dent de Brunchaut, ſa teſte en fut apportée à Tier¬
ry, & tous ſes enfans tuez à Mets, horſmis vne fille
à qui la beauté ſauua la vie. Ce pendant Thierry
ayant eu quatre Batards de diuerſes femmes, eſpouſe
Hermenberge fille de Dateric Roy d’Eſpagne, à la
perſuaſion du bon homme Sainct Colomban, quire¬
ceut le banniſſement pour le ſalaire de ſon zele. Bru¬
nehaut ialouſe de cet amour legitime, & craignant
d’auoir en ſa Brû vne Riuale, vſe de charmes, & fait
que ſon Fils ne pouuant ſouffrir la veü̈e ny l’appro¬
che de ſa femme, la renuoye en Eſpagne à ſon Pere,
comme incapable de porter des enfans; & en ſa pla¬
ce il eſpouſe Theodeberte pour auoir vne honneſte
excuſe d’enuahir l’Eſtat de ſon frere. Dans la iuſte
apprehenſion d’auoir en cette Fille vne compagne
en authorité, Brunehaut s’efforce de le diuertir de
ce Mariage par cette Raiſon, qu’il ne luy eſtoit point
permis d’eſpouſer ſa Niece: Prfide diſt-il alors en
mettantla main aà̀ l’eſpée) i’ay fait mournr Theod bert,
pour ce que tu m’as dit, qu’il n’eſtoit pas mon frere: &
maintenant tu me dis que ie ne puis eſpouſr ſa Fille pour
ce qu’elle et ma Niece. Et ſans doute qu’il l’euſt tuée
dans cette colere, n’euſt eſté qu’il en fut empeſché par
quelques Seigneurs, qui furent les telmoins de la noi¬
re infidelité de l’vne, & de la iuſte colere de l’autre.
La Reyne ſe voyant ſurpriſe par le propre teſmoi¬
gnage de ſa parole, ſe reſout de preuenir ſa mort par
celle