Ce fut le 14.
May. enl’au
0 Regence de Marie de Medicis
de laiſſer la Regence à la Reyne, auec le Gouuerne¬
ment abſolu & vniuerſel de toutes les affaires du
Royaume. Et pour donner plus d’authorité à cette
nouuelle charge, il la fit Couronner & Sacrer dans
l’Egliſe ſainct Denys par le Cardinal de loyeuſe, auec
vn appareil digne du premier Monarque dumonde,.
& de la plus auguſte ceremonie qui ſe ſoit veueë de¬
puis long-temps en France: Mais helas que les deſ¬
ſeins des hommes ſont trompeurs! Tandis que ce
Grand Prince luy preparoit vne entréetriomphante
dans Paris, & en titre de Reyne, & en qualité de Re¬
gente, vn miſerable parricide priua d’vn meſme
coup le Royaume d’vn Grand Roy, & la Reyne de ce
triomphe. Ce Prince eſt malheureuſement tué
dans ſon carroſſe, lors meſme qu’il eſtonnoit toure
l’Europe, par l’effort deſes armes, apres auoir vaincu
la France par elle meſme, bien qu’elle ſoit plus inſur¬
montable que le monde tout entier. La ioye de Pa¬
ris eſt changée ſubitement en deüil, & l’entrée de la.
Reyne aux funerailles du Roy.
Louys XlII. ayant recueilly la ſucceſſion des deux
eſs Couronnes de France, & de Nauarre, qui luy eſtoient
dicis.
écheuës par le trepas de ſon Pere, dautant qu’il n’e¬
ſtoit alors âgé que de huict à neuf ans, & que dans
cette foibleſſe, il auoit plus beſoin d’eſtre gouuer¬
né luy-meſme, que de gouuerner les autres; la tu¬
tele du Roy, & la Regence de l’Eſtat eſt deferée à la
Reyne ſa mere, par le conſentement vniuerſel de
rtous les Ordres du Royaume. Cet Ordre qui ſem¬
bloit auoir eſté porté par le feu Roy pendant ſa vie,
fut