 
  7T
TRAGI-COMEDIE.
Ou de ſe hazarder, ou bien de me complaire,
Puis que n’eſtant tombé dans la haine d’autruy
Que pour me ſoûtenir, en me ſeruant d’apuy,
Il ne pouuoit perir qu’en choquant ma puiſſance,
Ny ſe mettre aà l’abry qu’auec ſa complaiſance:
Tous les peuples choquex pour m’auoir ſouſtenu,
Ne le regardoient plus que comme vn inconnu,
Qui s’eſtant oublié de ce qu’il deuoit eſtre,
Ne les auoit forcez, que pour me rendre maiſtre,
Et par meſme raiſon les auoit diſpenſés
De rendre leurs deuoirs à ſes bien-faits paſſés.
MONOFTHALME.
Si le peuple ne hait Pantonice & ſes freres
Que pour auoir ſerui de baze aà̀ vos miſeres;
Vous en eſtes l’obiet, & cette auerſion,
Ne retombe ſur luy que par reflection.
Ainſi ie me crains fort que cette iniuſte ioye
Qu’il teſmoigne à l’abord lors qu’il le voit en proye;
Ne reprenne les traits d’vne iuſte pitie
Par les reſſentimets de ſa vieille amitié;.
Et qu’ayant releué ce Prince de ſa chute
Il ne vous faſſe enfin de tous ſes traits la butte.
Il ſera bien rauy de le voir mal traité
Et de le voir puny pour vous auoir porté;s