Des plus beaux de nos Louys d’or
Auec quoy ce coup il endort,
Et Sauuebeuf & d’Hoquincourt,
S. Luc & le Comte d’Harcourt,
 Manicamp & la Meilleraye,
Qui deſirent mettre en proye
Bourdeaux & la ville d’Angers;
Mais ils courent pareils dangers,
Comme d’Hocquincourt beau & ieune,
Lequel fur tué l’autre Lune,
Comme il alloit ſe pannader,
Sur luy l’on tira ſans tarder
Vne tres-belle canonade
Qui paya ſa rodemontade,
En le mettant au rang des morts
Auec beaucoup d’autres corps,
Qui euſt trouué leur ſepulture
En peine tres-griéve & dure.
lCependant ce vieux d’Hocquincourt,
Va & vient court & racourt,
Fâché & la couleur fort blé̂me,
Voyant que ſon ſecond luy-même,
Son appuy & ſon reconfort
A fait vn hommage à la mort;
C’eſt dommage du perſonnage,
Il auoit vn gentil courage,
Il eſtoit adroit & gallant,
Courageux leger & vaillant;
Mais pour obeïr à cét homme
Qui eſtoit Caualier de Rome,
A finy ſa vie & ſes iours,
Et la ſuitte de ſes amours.
Helas! helas! qu’a fait la France,
D’eſtre ſi long-temps en ſouffrance;
Car deſia trois ans ſont paſſez
Depuis que fuſmes menacez