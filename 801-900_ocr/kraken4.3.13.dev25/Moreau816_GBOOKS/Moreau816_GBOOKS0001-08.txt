Et ſe rioient des mouſquetades
Auec mille Rodomontades.
Deſlors qu’on parloit de ſortir,
Et qu’il eſtoit temps de partir,
Ils prenoient leur mine effroyable,
Comme pour attaquer le diable,
Puis reuenoient tous eſtonnez,
Chacun auec vn pied de nez,
Sanms auoir fait d’autre conqueſte,
Que d’vn peu de foin pour leur beſte.
A vous en parler franchement,
Ce n’eſtoit qu’vn amuſement;
Tous ces Coureurs auec leur courſes,
Ne Faiſoient la Guerre qu’au bourſes,
Et ie ſç̧ay bien que les Bourgeois
Se ſont mordus ſouuent les doits
De leur belle Gendarmerie,
Qui n’eſtoit rien que mangerie,
Et de voir leurs pauures Louis,
Luire en clinquans ſur les habis,
Metamorphoſe bien iolie;
Mais il faut faire vne folie
Pluſtoſt que d’auoir iugement:
Bourgeois, taiſez-vous feulement,
C’en eſt fait, la Guerre eſt paſſée,
Il en faut perdre la penſeée,
Et ne ſonger plus deſormais
Qu’à gouſter les fruits de la Paix.
Artiſans, ouurez vos boutiques,
Recouurez vos vieilles pratiques,
Et faites la Cour à la Cour,
Pour vous occuper nuict & iour.
Mar chands aprés quelque dépenſe,
Vous alez voir en recompenſe
Tant de riches & bons Chalans,
Ta de bloudins, tant de galans,1
9
93