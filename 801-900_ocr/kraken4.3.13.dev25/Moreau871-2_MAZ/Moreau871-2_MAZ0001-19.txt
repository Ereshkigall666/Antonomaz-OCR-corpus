n1
Calices, & ’au Ciboire où repoſe le Corps de Ieſus-Chriſt? ſans
parler des autres prophanations Inſolentes, & ſacrileges, qui y ont
eſté commiſes? Et puis l’on dira que cela eſt iuſte:! Et puis l’on
afſeurera voſtre Majeſte, qu’il n’y a point matiere de peché
veniel: Va flateuſe, mais ſacrilege & abominable Theologie! Al¬
lez eſprits de tenebres, inſtrumens d’Enfer, demons déguiſez,
Athées execrables. Si l’on va au Ciel par certe voye, quel che¬
 min faut-il tenir pour aller en Enfer? Si l’on opere ſon ſalut par¬
my les vols, les meurtres, les viols, les rauages, les ſacrileges;
quelles actions faut-il faire, pour fabriquer ſa torture, & trauailler
à ſa damnation? Si c’eſt la conduite qu’il faut tenir, pour viure
auec les Anges & les Bien heureux; Enſeignez nous celle, qui
rend les hommes compagnons des Diables, afin que nous taſchions
de l’éuiter!
Mais il ſemble, Madame, que ie voy voſtre Majeſté rougir, &
d’un mouuement de colere, reſpordre, qu’elle ne participe point à
tous ces crimes, auſquels elle ne voudroit pas meſme penſer: qu’el¬
le ne les a point commandez, au contraire, qu’elle les improuue,
& les deteſte. Ie ne doute point qu’il ne ſoit ainſi; mais mon ſou¬
hait ſeroit, que cette ex euſe, quoy que veritable, fuſt legitime de¬
uant Dieu, pour le repos & la décharge de voſtre conſcience. Ouy
Madame! Et pluſt à Dieu que ce fuſt aſſez pout ſatisfaire à cette
ſupréme Iuſtice, deuant laquelle les Rois ne ſont pas plus fauorable
menttraittez que les autres hormmes.
Mais voſtre Majeſté eſt mieux inſtruite que cela, elle ſçaittrop
bien, & ſes Directeurs ne peuuent pas dire le contraire, que les fau¬
tes des ſeruireurs ſont imputées au Maiſtre, lors qu’il les peut cor¬
riger, qu’il le doit & nele fait pas. Qu’Heli dans l’Eſctriture mou¬
rt malheureuſement, pour auoir toleré les crimes de ſes enfans.
Que les loix Diuines & humaines, puniſſent les Capitaines; pour
les outrages cauiez par leurs Soldats, encore qu’ils ne ſoient pas
commis en leur preſence, qu’ils les defendent, & qu’ils en ayent
du dé́plaiſir. Que les Princes ſont reſponſables, de toures les fau¬
tes de ceux qui agiſſent ſous leur conduite. Et encore qu’ils n’ayent
point de Superieur, de la Iuſtice duquel ils releuent, & dont ils ap¬
prehendent les chaſtimens, leur condition en cela en eſt dautant
plus dangereuſe, plus à craindre & plus à plaindre, qu’ils ont pour
Iuge de leurs actiona celuy qui en eſt le teſmoin. Que le meſme
 
