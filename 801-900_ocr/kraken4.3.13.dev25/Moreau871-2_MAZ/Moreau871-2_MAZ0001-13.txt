s, ,,,,,,,,,,, ,,,,,,,,,,,,,, , ſ’ , ,,,,,,,,,      ¬ ,,, a,,,,,,,,,,,,,,,,,,,,,,,,,,,,,,,,,,,,,,,,,,,,,,,,,,,, ,
e¬¬
voſtre corps, ſerue d’inſtroment au Demon, pour inſpirer dans
l’eſprit d’vne ſi vertueuſe Princeſſe des ſentimens ſi barbares? Et
que voſtre chair viuante, & voſtre ſang tout boüillant, puiſſent
compatir auec eux, dans vn meſme cœur, des Maximes ſi cruelles
& ſi inoüyes?
Que voſtre Majeſté, Madame, pardonne ce tranſport à me
douleur, c’eſt pour ſon intereſt, & non pour le mien, que je me
ſens animél’honneur qu’elle me fait de m’eſcouter quelquesfois,
& de me communiquer auee confiance de ſes actions de pieté,
ne permet pas que jeſouffre auec filence, l’outra ge ſignalé que l’on
fait en ce poinct, & à ſa conſcience, & à ſon honneur. Il faut que
je crte, & que je faſſe violence, pour la garentir des mains de ces
harpies, qui s’efforcent par ces malheureux dogmes de ſacrifier
ſon ame aux Enfers, & ſa reputation à vne infamie eternelle. Oüy,
Madame, c’eſt leur but, & non pas le repos de voſtre cœur. Ils ta¬
chent, comme Satan fit à noſtre Seigneur, de ſeduire voſtre crean¬
ce ſous le manteau de la vertu, ſç̧achant bien qu’ils n’en vien¬
droient pas à bout ſous celuy du vice; & apres, mais en vain, auoir
employé tous leurs efforts, pour rendre vos mains ſacrileges en les
armant contre le Sanctuaire; ils les arment contre le peuple ſans
diſtinction de ſexe, d’âge, ny de profeſſion; afin qu’ils faſſent par
cette voye ce qu’ils n’ont pû faire par l’autre; & que le ſang des en¬
fans à la mammelle meſleé auec celuy de leurs meres, celuy des
Preſtres parmy celuy des Laiques; & celuy des Vierges conſa¬
crées à Dieu auec celuy des autres filles; ils dreſſent vne hecatom¬
be aux Demons, du corps, du ſang, & de la vie des innocens, & de
l’ame de voſtre Majeſteé.
Ie ne doute point, Madame, que ces paroles ne vous touchent;
je ſçay que voſtre Majeſté ne les pourra lire ſans fremir, & qu’el¬
les luy glaceront le cœur: mais la preuue luy en fera connoiſtre la
verité, à la confuſion de ces faux Prophetes; à la gloire de Dieu;
au bien du Roy, & de ſes ſujets, & à ſa propre conſolatian. Les
Pariſiens, dit-on, ſont rebelles, i! les faut punir, & les exterminer; il
n’y a point de peché, au contraire il y a obligation, afin de main¬
tenir l’authorité du Roy à quoy voſtre Majeſté s’eſt engagée par
ſerment, lors qu’elle a accepté la Regence. Ainſi, Madame, s’ils
ſont rebelles, vous auez raiſon; mais s’ils ne ſont point rebelles,
mais au contraire fideles Sujets & ſeruitours, il faut que voſtre