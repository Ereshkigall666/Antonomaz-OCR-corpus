7
ou des viures? L’ont-ils appellé à̀ leur ſecours? Se ſont-ils donnez
à luy? A preſent qu’on les pourſuit, qu’on les perſecute, qu’on les
traitte auec plus de ctuauté, que ne feroit pas le Turc, s’il eſtoit aux
portes de Paris: L’appellent-ils?ſe donnent-ils à̀ luy?Et parmy les
Courriers qu’on a arreſtez, a-on intercepré des lettres que le Par¬
lement ait eſcrites en Eſpagne, en Flandres, en Hollande, ou en
Angleterre, afin d’auoir des forces pour ſa prorection?
Les Pariſiens ont-ils fait comme les Catalans?Ont-ils renoncé
à la-domination de France, pour ſe mettre ſous celle d’Eſpagne, &
on auoir vn Viceroy? A-on vyeu Paris, pour vne impoſition de
neant, remply de ſang & de carnage comme Naples? & à ſon imi¬
tation, tuer, maſſacrer, & chaſſer tous les fideles ſeruiteurs du Roy,
comme ont fait les Neapolitains? Ie ne parle point de la furie en¬
ragée des Anglois, qui par vn execrable regicide, ont fait vn origi¬
nal effroyable à la poſterité, ſur lequel les plus deteſtables rebelles
puiſſent tirer des copies.
Qu’ont-ils donc fait qui les faſſe rebelles, & qui merite le ſacri¬
fice de toutes les vies iuſqu’a celles des enfans? Qui oblige voſtre
Ma jeſté d’attirer les forces des places frontieres, & de prouoquer
iuſques aux Enfers, afin de cauſer le ſac de cette ville incompara¬
ble, l’abregé du monde, & les meruelles de l’Vniuers? Depuis
vingt-cinq ans ils ſont auec le reſte de l’Eſtat chargez & ſurchar¬
gez de toute ſorte de ſubſides. Il n’y a point eu d’année qu’on n’ait
fait de nouuelles impoſitions. On a multiplié les Officiers ſans
nbre. Il n’a pas eſté juſqu’aux bouës, dont on n’ait trouué l’inuen¬
tion de tirer de l’or & de l’argent. Les noms ont pluſtoſt manqué
au pretexte des leuées à ceux qui les impoſoient, que le payement.
Parmy tous ces fardeaux, inſupportables à d’autres eſpaules qu’à̀
celles des François: On a toûjours patienté auec douceur: On s’eſt
laiſſé non pas tondre, mais eſcorcher. L’exemple des Eſtrangers
n’a jamais fait d’impreſſion dans les cœurs, contre le deuoir de
Vvrais Chreſtiens & de veritables Sujets. On s’eſt laiſſeé ouurir les
veines, & eſpuiſer le ſangſans dire mot; Et comme on en eſt venu
juſqu’aà l’extremité & à la défaillance, qu’a-t’on encorefait? On a
pleuré, ou a gemy, on a prié, on a ſupplié; on a eu recours à̀ voſtre
Majeſté, auec des humi liations plus profondes, que l’on n’en teſ¬
moigne pas à̀ Dieu, auec des gemiſſemens de cœur plus amers, que
l’on demande pour le Sacrement de Penitence. Enfin le cœur de
1
 1
1
