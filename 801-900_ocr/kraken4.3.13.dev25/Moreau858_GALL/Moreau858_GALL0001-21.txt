17
vexations: Il eſt bien plus iuſte qu’il periſſe com¬
me Saül, que tous les peuples qu’il domine, par ce
qu’vn Prince ſans peuple & ſans ſageſſe, ne ſeroit pas
Roy, & que tous les hõmes, s’ils ſont iuſtes, ſeroient,
 quand ils n’auroient point de Chef, de tres-illu¬
ſtres Potentats:
ſela parle de ſoy, ſans qu’on aye beſoin
D’aucune authorité pour appuyer ce dire;
 Que chacun ſeulement, auec vn peu de ſoin,
Se donne de la peine, pour s’en vouloir inſtruire.
Vn Prince doit viure de ſon Domaine, ſuppoſé qu’il
en ait, & les Officiers ſur leſquels il ſe décharge, pour
adminiſtrer la Iuſtice; d’vn loyer conuenablſe à leur
merite, & proportionné à la raiſon, tant pour ne les
obliger pas de vendre leurs arrets aux parties, en exi¬
geant des raports, que pour empeſcher le murmure
des Sages, leſquels ſeroient ſcandaliſez, ſi on leur or¬
donnoit vn exceſſif payement: les Loix Civiles, con¬
ceuës de la magnanimité, & les reigles de la moralle
engendrées toutes genereuſes, ont de la ſympatie à
ce qui conuient à noſtre nature, & Dieu pour nous
transformer en luy par ces maximes de droit, s’infule
en tous ceux qui en embraſſent la pratique, en les
conuertiſſant. Outre cela, on ne doit contraindre
perſonne à des plus grandes charges que celles qu’il
emporte du berceau; Sç̧auoir, de ſupporter ſon ame
en patience, puiſque le corps meſme luy eſt impor¬
tun: Si neantmoins il eſt expedient pour quelque ne¬
ceſſité; comme pour guerres, & autres choſes nota¬
bles: les peuples ſont oblige, non ſeulement de ſouf.
frir qu’on les cottiſe, mais encore de s’impoſer eux¬
,  e¬