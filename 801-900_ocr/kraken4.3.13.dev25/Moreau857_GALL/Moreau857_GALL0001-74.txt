68
Iuges & tes protecteurs ſeront ſans pouuoir & ſans authorité́.
Lelict de nos Rois ne ſe partage point, il eſt vierge auſſi bien
que la Iuſtice qu’il repreſente, il ne peut ſortir de la Capitale,
ny du Temple qui luy eſt deſdié que poureſtre proſtitué par
tout ailleurs où il ſeroit transferé, c’eſt vn ſacrilege & vn adul¬
tere Politique qui ne peut cauſer que de la confuſion dans le
 gouuernement de la choſe publique, & parmy la tranquillit́
de ſes enfans; Et pourueu que la plus ſaine & la plus grande
partie de ſes ſurveillans & de ſes conſeruateurs ne le quittent
& ne l’abandonnent point, il n’eſt au pouuoir de qui que ce
ſoit d’en transferer le ſiege. non plus que l’authorité, ny d’en
interdire le pouuoir, ny les fonctions qu’en ruinant la Capi¬
tale, qu’en deſtruiſant ſon Palais, qu’en aboliſſant ſa memoi¬
re, & qu’en renonceant à̀ la Royauté de laquelle il eſt l’ap¬
puy, la baze, & le fondement, ſans que perſonne ait jamalis
reuoqué en doute cette verité ancienne, qu’vn Eſtranger
ignorant qui ne ſçait point nos Loix, non plus que la façon do
nous gouuerner; y àyant mille fanfarons à la Cour qui fe¬
roient mieux que luy ce qu’il fait dedans le cabinet, & vne in¬
finité de fideles & prudens François plus capables vn million
de fois que ce farceur d’Italie, de rendte la gloire à cét Eſtat,
de le conſeruer contre ſes ennemis, & de le maintenir nì l’o¬
pulence & la ſplendeur où il ſeroit, ſi ſes propres enfans lo
gouuernoient; Ne ſcachant aucun Eſtat dans le monde, ny
aucune famille vn peu conſiderable, qui ait vn Eſtranget ins
connu pour guide & pour conducteur Souuerain.
Puis donc qu’il n’eſt pas nouueau qu’vn Roy ſe racommode
auee ſes ſuiets, & qu’il eſt plus obligé de les deffendre & de
les proteger qu’vn Tyran deſcouuert qui les oppreſſe & qui
les tourmente;Que peut-on moins auiourd’huy dans le pen¬
chant de la Royauré, & dans vne conioncture qui n’a point
dexemple, que d’obliger ce proſcrit à garder ſon ban ſans eſ¬
poir de retour, de ramener lé Roy dedans ſa Capitale, de reü¬
nir les Princes du Sang Royal, de les admettre dans les Con¬
ſeils au lieu de tant d’Eſtrangers ſuſpects qui les oceu¬
pent, de donner la paix au Royaume puis quenos propres en¬