res poſer pour fondement, que dans la premiere Race de
nos Rois les Francs s’aſſembloient tous les ans, ſans que
perſonne puſt ſe diſpenſer de s’y trouuer, à moins que d’vne
exeuſe tres-legitime; le Roy y tenoit le premier rang deſ¬
ſus vn Tribunal eſleué pardeſſus les autres.
C’eſtoit dans cette aſſemblée que ſe faiſoient les Loix, la
police generale de l’Eſtat, les traittez de Paix, les decla¬
rations de la guerre, les alliances generales & particulieres,
& en ſomme toures les affaires les plus grandes & les plus
importantes du Royaume. Tout ſe decidoit par la liberté
des ſuffrages; tout le monde auoit part à la deliberation, par¬
ce que çeſte Monarchie a eſté fondé ſur la liberté, n’y ayant
point de gouuernement plus legitime ny plus naturel. Ta¬
cite qui eſtoit teſmoin de noſtre ancienne faç̧on d’agir & de
gouuerner, parlant des premiers Germains dont nous ſom¬
mes deſcendus, dit en ſon Liure, De Morib. Germanor. cap.1.2.
Qu’ils faiſoient leurs Rois de la maiſon la plus Noble & la
plus Illuſtre, mais qu’ils n’auoient pas la puiſſance de faire
tout ce qu’il leur plaiſoit; Rebaus non eſt nfinita, au libera po¬
eſtas; & s’expliquant dauantage au Chapitre ſuiuant, il ad¬
jouſte; qu’il eſt bien vray que les Princes deliberoient ſeuls
des petites affaires, mais des grandes & de celles de conſe¬
quence, tous en general chacun opinant ſelon que l’aage le
portoit, ou qu’ils eſtoient eloquens & bien diſans, leur au¬
thorité prouenant pluſtoſt de leurs perſuaſions, & de la for¬
ce de leurs raiſons, que non pas de leur pouuoir ny de leur
puiſſance de commander abſolument; Rex, vel Princeps, provt
atas cuique, provt facunda eſt, audiuntur authoritate ſuadendi ma¬
g, quam iubendi poteſtate.
Dans la ſeconde Race, la France s’eſtant accruë par les
conqueſtes de Charlemagne & de ſes Enfans, il fut impoſſi¬
ble d’aſſembler comme auparauant toute la Monarchie. On
reduiſit cette Aſſemblée generale aux Principaux du
Royaume, qu’on faiſoit auſſi tous les ans, tantoſt dans vn
lieu, & tantoſt dans vn autre, ſans en auoir aucun de certain
ny d’ordinaire.
Cette