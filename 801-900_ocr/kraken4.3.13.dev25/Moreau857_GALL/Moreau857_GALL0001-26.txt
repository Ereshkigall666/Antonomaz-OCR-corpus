ques paroles aigres de la Reine qui leur dit, que c’eſtoient de
belles gens pour s’oppoſer aux volontez du Roy ſon fils; Ne
laiſſerent pas de pourſuiure leur premier deſſein, & d’entrer
dés le lendemain Vendredy matin dans la grand’ Chambre
au nombre de quatre ſuiuant leur priuilege, pour demander
acte au Parlement toutes les Chambres aſſemblées, de l’op¬
poſition qu’ils formoient à la verification de l’Edict de crea¬
tion de douze Maiſtres des Requeſtes nouueaux, & à l’exe¬
cution de l’Arreſt de verification qu’on diſoit y auoir; Alle¬
guans pour moyen, que le Roy ne pouuoit créer d’Officiers
dans les Compagnies Soueraines pendant ſa Minorité; Sur¬
quoy le Parlement leur dbnna acte de leur oppoſition qui ſe¬
roit jugée les Chambres aſſemblées; Ce qui eſtourdit telle¬
ment les Miniſtres d’Eſtat, & les autheurs de toutes ces nou¬
ueautez oppreſſantes, qu’on les reſtablit le Mercredy8. Iuil¬
let 1648.
Ces Meſſieurs non contens d’vne victoire ſi glorieuſe pour
eux, & ſi infame pour les chercheurs d’argent de peuple, en
voulurent encore vne confeſſion publique, & contraignirent
les Partiſans de leur perſecution, de deffaire par vn Edict hon¬
teux ce qu’ils auoient entrepris par vne patente injuſte & vio¬
lente; Lequel fut publié & verifié au Parlement le Roy y
ſeant en ſon lict de Iuſtice le ;t. Iuillet enſuiuant; Et ce auec
des Eloges d’autant plus indignes d’vn Souuerain, & de ceux
qui le conſeillent, qu’ils ſont donnez à des Officiers qui ſe ſe¬
roient contentez de moins; qui eſt veritablement proſtituer
l’authorit́ Royale, & la rendre contemptible entierement;
Voicy comme ils ſont conceus dans l’article i;. de cette De¬
claration deplorable; La neceſité de nos affaires nous ayant obligé
y-deuant de faire pluſieurs crcations d’offces, entre autres de Mai¬
ſtres des Requeſtes de noſtre oſtel; Ayant conſideré les ſeruices qui nous
ont eftez rndus par leſdits Maiſtres des Requeſtes de noſtre oftel
en diuerſes occaſions importantes, dont nous auons vhe ſatisfaction
ſinguliere, joint le grand nombre d’officiers qui y ſont à preſent; Nous
auons iugé à propos, ayans eſgard aux inſtances qui nous en ont eſté
faites, de ſupprimer leſdits offces de Maiftres des Requeſtes creez