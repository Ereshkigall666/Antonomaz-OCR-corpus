
7
vers ſon precipice, & s’ifait encore du bruit en ſon cours, c’eſt qu’il
eſt dans le panchant de ſa ruyne: le Mazarin n’eſt pas ingrat enuers
ſon Bien-faicteur comme on l’en vouloit blaſmer n’agueres; toutes
ſes actions tournent à la gloire d’Armand de Richelieu; auſſi c’eſt vn
ſang corrompu qui ne peut gaſter celuy qu’vne plus pure & plusno¬
ble extraction auoit fait naiſtre pour le Miniſtere; L’vn fut fils d’vn
Cheualier du S. Eſprit, vray François, & qui en a touſiours eu les ſen¬
timens; l’autre fils d’vn marchant banqueroutier, mauuais ſuiet de
ſon Prince le Roy d’Eſpagne, & que le fils c’eſtoit touſiours efforcé,
de deſſeuir au temps de ſa mauuaiſe fortune, comme il a faict ſon
cher bien-faicteur le Pape Vrbai VIlI. & encore plus ſon ſuc¬
ceſſeur Innocent, mais qui auiourd’huy a faict paſſer pres de
deux millions en ſon païs, taſche pour trouuer vn azile a ſes crimes
de luy rendre quelquenotable ſetuice aſinſi qu’il paroiſt par le traicté
de paix qu’il veut faire conclurre au plus grand deſ-auaniage que la
France pourtoit receuoir ſi meſme elle auoit perdu vingt batailles.
Si le Cardinal Dc fut blaſmable pour les deniers & ſubſides
qu’il leua dans l’eſtar ala foule & la ruine des peuples, au moins il en
acrut la monarchie, il rendit le Roy ſon maiſtre redoutable aux na¬
trions les plus eſloigneées, il en fit ſubſiſter nos armées, il en fit viure
les gens de lettres tous les gens de ſçauoir eſtoient ſes peſionmaires
& peu auoient l’vſage d’eſcrire qui ne fuſſent obligez a ſoubſcrire ſes
loüanges.
Mais cette harpie eſtrangere n’a iamais eu en bonne odeur ny les
Sciences, ny les Arts, & bien loing de reſtaurer vne autre Sorbonne
comme a fait fſon predeceſſeu, il n’a iamais trauailleé qu’à l’eſtabliſſe¬
ment de quelques ioüeurs demarrionnettes, le diuertiſſement des
faineans.
L’ambition d’Armand n’eſt pas moins blaſmable que celle de
Iules, mais l’vne fut touſiours accompagnée de munificence & de li¬
beralité, l’autre touſiours d’auarice & de baſſeſſe.
Toutes les vertus ſont aymables, mais elles neé profitent pas à tout
le monde, quelques vnes ne ſeruent qu’à ceux qui les mettent enpra¬
 ique, mais la libcralité́ eſt auantageuſe à ceux meſmes qui ne l’exes¬
cent point.
Chacun ayme les liberaux, parce qu’ils donnaht, &tous les crai¬
gnent, parce qu’ils ſont puiſſans en gtand nombre d’amis.
Ce mauuais Miniſtre pour déguiſer ſon auarice d’vne fauſſe iuſti¬
fication publie qu’il s’eſt conteté de peu de Benefices, ſans auoir