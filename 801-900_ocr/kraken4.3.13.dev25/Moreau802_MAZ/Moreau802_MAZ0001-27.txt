aeeaa¬¬
E¬
.
Loix d’Eſtat, que la France a touſiours regardé depuis
onze ſiecles eomme les plus fernmes fondemens du
Thrône & les veritables apuis de la Couronne.
Ie ne conteſte pas, parce qu’il n’importe point aà̀ mon
deſſein, qu’vn Roy Majeur ne puiſſe caſſer meſme au
gré de ſon bon plaiſir comme il parle, Vn Arreſt du
Parlement, porte dans des affaires particulieres: nous le
voyons tous les iours dans le Triomphe des Graces qu’il
eſlargit, pour aracher au ſuplice des Pauures criminels,
& pour empeſcher en leur faueur l’execution des Ar¬
reſts des Cours Souueraines: Et certainement il eſt de
lAuthorité Royale, que celle de ſes parlemens, luy ſoit
aueuglement ſoumiſe en pluſieurs rencontres; Et que
pour vne plus parfaite marque de ſa Souueraineté, le
Roy, puiſſe teſmoigner aà̀ ſes ſuiets les plus eſleuez, en
choquant meſme directemeut leur pouuoir, que tous
les aduantages qu’ils ont, ne ſont que des eſcoulemens
emanés ou des rayons de ſplendeur eſclos de la ſource de
ſa Maieſté.
Mais ie ſouſtiens bien, & ie ſuplie le Conſeilde ſe
taire en ce point, qu’vn arreſt porté par le Parlement de
Paris auee la participation des Princes du Sang & des
Ducs & Pairs & de la Couronne & porté dans vn afaire
d’Eſtat eſt au deſſus de toute authorité Souueraine, ou
bien pluſtoſt que c’eſt l’Authorité Souueraine meſme
Et que le Roy qui voudroit attenter à le caſſer par ſon
ſeul caprice (ie parle par ſon ſeul caprice, parce qu’il ne
le peut pas par conſeil, puiſque les Princes du ſang qui
doiuent compoſer ce conſeil ont eſté de la partie) s’ou¬
blieroit ſans doute de la ſeule obligation qu’il a de ne
..¬
¬¬¬e¬¬¬¬