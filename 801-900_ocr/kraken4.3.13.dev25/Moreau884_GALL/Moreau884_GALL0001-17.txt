11
 De plus. vne armée n’agit que par les or
dres de celuy qui la commande: les Sol¬
dats ne doiuent eſtre cenſez que par leur
General. Or celuy qui commanda l’armée
que le Duc de Lorraine a donné à ſon Al¬
teſſe Royale n’eſt pas vn Eſtranger; c’eſt vn
Heros, c’eſt le Duc de Nemours mon Beau.
frere, lequel s’eſt employé genereuſement
à la defenſe du Prince de Condé, qui l a
choiſi pour negocier auec le Duc de Lor¬
raine & par ſa conduite a fait aduancer ce
ſecours auec lequel nous eſperons de rui¬
ner bien-toſt les veritables ennemis de
l Eſtat. Si les partialitez ne faiſoient juger
des choſes que ſelon qu’elles ſont, pourroit
on dire que ces troupes qui viennent ſecou¬
rir les Princes, les Parlemens, & les peu¬
ples fuſſent des ennemis de la France, puiſ¬
que dans leur route, bien loin d’exercer lés
deſordres que celles du party contraire
exercent au milieu du Royaume ſur des
pauures innocens qui ne ſont ecoupables,
ny reſponſables de ces querelles. Les hor¬
reurs qui ont eſt̀ commiſes deuant Paris,
par les Suedois, & les Allemants, feront
reconnoiſtre les Mazarins, d’auec les veri¬