13
pour le reſte du pucelagë,
Ie vou le remets au pillages
Iuſques aux vieilles de trois dents;
Enfans, fſorcez tout, i’y conſens.
 Quand il n’y aura plus deriſque,
I’iraypour manger vne biſque
Chez maiſtre Pierre de riet;
Mais tant que ce diſcours ſe fait
L’heure coule, le temps ſe paſſe.,
Allez amys, tous pleins d’audace:
I’entends que le Duc d’Eſpernon
A desja gagné le canon.
Il tient deſia les ſalinieres.
Ses trouppes auront les premieres
La gloire de pouſſer dedans,
Or ſus viſte, courez enfans.
Quand le Comte par ces paroles,
Euſt bien encouragé mes droſles,
Qu’ils eurent proteſté leur foy,
Ils font d’vn grand Viue le Roy
Retentir auſſi toſt la coſte;
Mais helas ils contoiet ſans l’hoſte,
Ils attaquent, ils font effort,
Ils eſſayent de prendre port:
Iules conduiſant ces infames,
Vomiſſoie nt par tout feux & flames.
Mais en vain fait-il tant de bruit:
A la faueur d’vn ſeul reduit,
Ces bourgeois, ces foudres de guerre.
Empeſcherent de prendre terre
Aux troupes du Comte d’Oignon,
Et ce fut ce iour là, diton,
Qu’on contempla tout le riuage
Empourpré du ſang du carnage.
eidenie ue de es i lun.