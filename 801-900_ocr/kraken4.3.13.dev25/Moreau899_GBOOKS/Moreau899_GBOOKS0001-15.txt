(63
avoyent cauſe des grandes pertes & dommages, Et les
 deux Armées furent paýes par ceux, qui n’avoyent.
donné ny l’occaſion, ny leur conſentement de lever ny¬
l’une, ny l’autre;, Mais, ce qui eſt le plus eſtrange, le
Roy travailla tant qu’il peut à engager l’Armé́e An¬
gloiſe contre le Parlement; choſe ſi pleine d’impieteé
& ſi deſnaturée, qu’un Roy d’Angleterre ſollicire ſes
Subjects du meſme Royaume d’enfoncer leurs glaives
dans les entrailles les uns des autres qu’on ne Ia peut
pas excuſer, meſmes en diſant qu’il eſt né Eſtranger, &.
laquelle on auroit bien de la peine à̀ croire, ſ’il n’avoit
faict aſſés paroiſtre de la ſuitte de ſes ations; qu’il a
raſché par tous moyens d’en procurer l’effect.
La premiere execution de ce deſſein de nous deſtruire
ſéſt faicte ſur nos pauvres Freres d’Irelande, deſquels
tant de centaines de milliers ont eſté mis à mort avec
des cruautes ſi eſtranges, qu’il n’y a point d’entrailles,
qui n’en ſoyent eſmeües decompaſſion; Et neantmoins
quelques uns de ces Meurtriers, qui ont commis ces in¬
humanité́s, n’ont peu ſ’empeſcher de confeſſer qu’ils
n’ont rien faict, que par les Commiſſions & Commande¬
ments du Roy. Les delays, qu’il apporta avant de les
vouloir declarer Rebelles, ce qu’il ne fit que le plus tard
& le plus ſimplement qu’il peut; Le conſentement,
qu’il donna à̀ une Ceſſation d’Armes entierement à l’ad¬
vantage des Rebellés, & à la ruine & deſtruction des
Proteſtants; Et les extremités, auſquelles il les a re¬
duict en interceptant & prenant les proviſions, & em¬
peſchant les ſecours qu’on leur envoyoit, ne ſont pas des
bons teſmoignages, pour le declarer innocent de l’effu¬
ſion de ce ſang, qui demande ſi hautement vengeance
contre luy.
 Mais retourmons à l’Angleterre,ou nous ne trouverons
auſſy