16 Le Coarrier Burleſque.
Dés auſſi toſt qu’il eut pris terre,
Vn foudre, vn orage, vn tonnerre,
Commence à s’eſleuer en l’air,
Il reconnoiſt ſon pas de Clerc,
Il voudroit eſtre dans ſa caſe,
Il dit, ie ſuis vn grand Vietdaſe,
D’eſtre ſorty par ce temps-là,
 C’eſt le terme dont il parla)
Et ie n’oſois pas meſme eſcrire
Cetteinjure qu’il s’oſa dire,
Et digne qu’vn beau dementy
Par ſes mœurs luy fut reparty;
Mais quoy, l’Hiſtoire eſt veritable,
Et cette obmiſſion notable
Accuſant ma fidelité,
I’allois perdre la qualité
De Bu leſque Hiſtoriographe
Qui ſera dans mon Epitaphe.
Ortandis que le Chancelier
S’amuſoit à s’injurier,
L’orage augmentoit à ſa veu?.
Il voyoit eſpoiſſir la nuë,