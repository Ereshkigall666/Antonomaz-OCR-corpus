Ce iour fut donné Arreſt, par lequel ſut ordonné poux la ſeureté de la
Ville de Paris, que retranchements ſeroient faits és Faux-bourgs, à cette
fin ſeroient priſes les terres neceſſaires, à la charge d’indemniſer les par¬.
ticuliers Proprietaires d’icelles: Et encores furent deputez des Conſeil¬
lers, les vns pour déliurer des Paſſeports, les autres pour les ordres  &
regler la Police, & faire les autres choſes neceſſaires pour le bien de la
jlle, & commerce des archands.
Fut auſſi arreſté au Conſeil de la Ville, que pour leuer des Gens de
Guerre, & pour la Subſiſtance d’iceux, chaque maiſon ayant porte co¬
here fourniroit vn Caualier monté & equppé, ou payeroit la ſomme
de cent cinquante liures, & chacune des autres n’ayant qu’vne petite
porte fourniroit vn Soldat à pied armé & equppé, ou payeroit la ſomme
de trente liures.
Le meſne iour le Sieur du Tremblay, Gouuerneur du Chaſteau de la
Baſtille, ayant fait refus d’en déliurer les clefs à Monſieur le Duc d’El¬
beuf, elle fut aſſiegée & batuë de ſix Canons, & le lendemain renduẽ &
remiſe és’mains de mondit Sieur Due d’Elbeuf, & y fut mis pour Gou¬
uerneur Monſieur de Broſſel, & pour Lieus enant ſon Fils  ce qu’ayant
eſté ſceu par le Prince de Condé, il a quitte ſon poſte de Charenton, &
s’eſt retiré à S. Denys, ou l’on nous a dit que les Mareſchaux des Logis
du Roy eſtoient allez pour marquer les Logemens pour ſa Majeſté, qui
n’y eſt venué pourtant, & eſt tcouſiours à S. Germain.
Le Mercredy treizieſme, le premier Regimene de Caualerie a eſté
leué & donné au Marquis de la Boullaye, qui a eſté́ des premiers à teſ¬
moigner ſon affection à exterminer les Ennemis du Royaume.
 Monſieur le Duc de Beaufort arriua en cette Ville.
Ce meſme iour fut donné Arreſt, par lequel a eſté ordonné́, que les
biens & reuenus des Benefices du Cardinal Mazarin ſeroient ſaiſis à la
Requeſte de Monſieur le Procureur General, & defenſes à ſes Fermiers
& Receueurs, de payer aucune choſe que par ordre de la Cour; en exe¬
cution duquel Arreſt, le lendemain vn Conſeiller & des Huiſſiers de la
 Cour furent faire Inuentaire de ce qui eſtoit dans la Maiſon dudit Car¬
dinal.
Les vents & les pluyes qui ont continué depuis le cinquieſme du pre¬
ſent mois, ont tellement groſſy la riuiere de Seine, qu’elle s’eſt débor¬
dée, de ſorte que de memoire d’homme elle ne l’a eſté dauantageee
qui a cauſé de grandes pertes, tant de batteaux que de marchandiſes,
& particulierement du bois, outre la cheute d’vne partie du pont des
Thuilleries, & des moulins ſur piloris qui eſtoient ſur le Port de Greue
qui ont eſté emportez, & dix-ſept homnes & vingt-cinq mulets noyez,
lequel rauage a continué iuſques au Lundy dix-huctieſme de ee mois,
qu’elle eſt de beaucoup abaiſſée.