 ¬
1
1


.
des nommez Leſpine & des Sauoyrs Sergents. On croyoit
que les Bourgeois de Harfleur ſouſtiendroient & empeſche¬
roient l’entrée du ſieur de Sandouuille que Monſieur de
Longueuille enuoyoit, mais on ne ſçauoit pas que les ſieurs
du Bocault & de Saint Valle y venoient auec deux mille
hommes pour ſe ſaiſir de ce poſte auance & conſiderable
pour la ville du Haure:
Le Samedy vingtieſme le ſieur Boilefevre Capitaine du
Regiment d’infanterie du ſieur du Bocault, fit ſommer Har¬
 fleur de receuoir leurs troupes, autrement qu’il ne leur doõ¬
neroit aucun quartier, les habitans capitulerent & cependant
enuoyerent au haure aduertir de ce qui ſe paſſoit.
On tint conſeil de guerre, & on iugea à propos d’enuoyer
du ſecours parce qu’il ſeroit honteux qu’vne ville deſpen¬
dante du gouuemement du Haure, & à la portée du canon
de ſa Citadelle fut priſe ſans du moins teſmoigner qu’on
eſtoit en eſtat de ne rien craindre.
On tira donc de la ville et Citadelle deux cents cinquante
hommes ſous la conduite des ſieurs de Beauplan, laſſac
Capitaines, & les ſieurs Beauregard, & la Guillotiere Lieu¬
tenats, mais eſtans proches de Harfleur ayant deſcouuert
quelque Caualerie, l’eſpouuante les ſaiſit, & ſe ietterent
dans le Marets auec telle confuſion & deſordre qu’ils ne
peurent ſe retirer au Haure qu’à dix heures du ſoir, il eſt
vray que la garniſon n’eſtant entretenuë comme du temps
du deffunct Cardinal, les Officiers qui y commandent ſont
plutoſt retirez dans ce lieu pour profiter de la vente du ſel
que pour ſe mettre en eſtat de ſeruir.

l
1

 ,