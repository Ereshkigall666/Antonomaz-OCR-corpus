
!
1
1i
pour n’entretenir le Leteur que des loüanges de ſes
Anceſtres. Le Duc de Longueville eſt aſſez illuſtre par ſes
propres actions, & pour rehauſſer sa gloire, il ne ſaut point
aller foüiller dans les anciennes histoires; il ne faut eſtre
inſtruit que de ce qui s’eſt paſſé de plus memorable dans la
France, dans l’Italie, & dans l’Allemagne depuis quinze ou
ſeize ans.
Auſſi à̀ dire vray, cet eſcrit ne fait rien moins que ce
qu’il promet par ſon tiltre, & ſemble n’auoir eſté mis au
iour que pour auoir occasion de parler mal de diuerſes per¬
ſonnes. Ce deſſein eſt bien eſloigne de la generoſité de ce
grand Prince, & ie ſuis aſſeuré qu’il le deſaduoüeroit s’il
eſtoit en liberteé. A quel propos remplir de meſdiſances vne
Apologie? Pourquoy ofſencer les Ducs de Vendoſme & de
Beauſort ? A quoy ſert de diffamer la mémoire du Duc
d’Eſpernon, luy ſupposant un crime imaginaire ? Quelle
nécessité y auoit-il de parler avec mefpris du Duc de Luines,
de la Ducheſſe d’Aiguillon, de s’en prendre au Mareſchal de
Gramont, aux ſieurs de Seruient, et de Lionne, & de
calomnier Meſſieurs de Matignon, & de Beuueron ? Quelle
ſaçon eſt celle-laà de louër le Duc de Longueville, en s’eſ¬
ſorçant d’oſter l’honneur à deux Gentilshommes, ceux
d’entre ſes domeſtiques qu’il a le plus aimez & eſtimez, et
auſquels pour marque de leur valeur & fidé́liteé, il auoit
confié la garde des deux places qu’il tenoit du Roy dans
ſon Gouuernement? Mais ce qui eſt inſupportable, eſt que
cet Apologiſte s’eſt porté iuſques à parler de la Royne auec
pou de respect, d’attaquer d’iniures le Conseil d’enhaut,