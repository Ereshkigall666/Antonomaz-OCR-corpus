t

homme manque de iugement qui ſe charge du
fardeau d’autruy, ne pouuant qu’à peine ſup¬
porter la peſanteur du ſien; ſi vn malade aug¬
mente ſon mal par la communication qu’il a
 auec d’autres malades; ſi la violence du feu s’ac¬
croiſt par la rencontre des materes propres à̀
nourrir ſes flammes, ou capables d’entretenir
ſon actiuité: n’eſt-il pas vray de meſme que
c’eſt de franc cœur s’expoſer au peril, & recher¬
cher les moyens de ſe perdre, ou de deuenit
méchant que de lire tous ces petits Liures qui
ſe debitent ſur le Pont-neuf, ſç̧achant qu’ils ne
ſont remplis que d inuectiues, & que les meil¬
leurs ne publientque de mauuaiſes maximes.
Vn homme ſera-il plus ſç̧auant ou plus ver¬
tueux pour oïyr tous les iours en pluſieurs
rencontres ce faee-Peedicateur de la Sama¬
ritaine, qui preſche par la bouche des autres,
& qui fait autant de Predications qu’il y a de
Libelles differents, pour apprendre de cét Ora¬
cle d’Enfer que les femmes paſſionnées ou
peu chaſtes ont eſteé la cauſe de l’entiere ruine
des Monarchies qu’elles ont gouuernées, &
que leurs deſirs deſreglez ont eſté les funeſtes
degrez, par leſquels les plus puiſſans Royau¬
mes ſont tombez auec impetuoſité dans le
profond des precipices. Il apprendra ſeule¬
l