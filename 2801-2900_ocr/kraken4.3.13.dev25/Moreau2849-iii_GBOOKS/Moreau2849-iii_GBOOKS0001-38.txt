accidens que des Conſeillers, & ce afin que les Arreſts s’en ren¬
diſſent auec plus d’eſclat & de ſolennité.
 De ſorte que s’il y auoit eu lieu d’enuoyer de nouuelles
Patentes apres l’atrtribution faite de l’affaire de Monſieur le
Mareſchal de la Morhe au Parlement de Grenoble, il y auoit
à eſperer (afin que le Iugement en fuſt auſſi ſolennel, que
ceux que nous auons veu cy-deuant la pareille condition,)
que ce deuoit eſtre, non pour retrancher le nombre des Iu¬
ges, mais pour l’augmenter, & en joindre d’autres au petit
nombre qui ſe trouue dans ledit Parlement, dont les Cham¬
bres aſſemblées ne peuuent monter qu’à trente ou trente
cinq Iuges, ſi on en excepre ceux qui ſont abſens & malades,
ou qui n’éh peuuent connoiſtre à̀ cauſe de leur profeſſion. Il
eſt donc bien manifeſte à iuger par telles formes ſolemnitez
 & circonſtances qui ſe ſont touſiours obſeruées dans tous les
procez des Officiers de la Couronne, qu’ils ne doiuént pas
eſtre traitez comme les ſimples Gentils-hommes ou payſans
de Dauphiné, & partane que leſdites Parentes ſont contre
 les intentions de ſa Majeſté qui ne voudroit rien. obmetrre
en pareil cas de ce qui a eſté pratiqué auec approbation par
les Roys.
Il importe à l’honneur du Prince, qu’vn ſujet qui eſt mis
en uſtice, ſoit traitteé auec toutes les formalitez les plus ſo¬
lennelles qui ſe peuuent. C eſt pourquoy autrefois on faiſoit
l’inſtruction publiquement, afin que la voix publique pro¬
nonçaſt. La Iuſtice depend tellement & ſi eſſentiellement des
formalitez, que quiconque manque à la moindre, on donne
à cettre action tout aurre nom que celuy de Iuſtice. Si Mon¬
ſieur le Mareſchal de la Mothe, lors que le ſieur Procureur
General de Sa Majeſté le pourſuiuoit deuant tout vn Parle¬
 ment, demandoit vn petit nombrede Iuges; ledit ſieur Pro¬
cureur General entreroit auec raiſon en ſuſpition de ſes de¬
mandes: Mais demandant tout le Parlement, il teſmoigne
bien par la qu’il n’eſpere rien qu’en la bonté de ſa cauſe & en
l’integrité des Iuges.
 Auſſi Cui bono le Sieur Procureur General teſmoigne-il tant
e iij