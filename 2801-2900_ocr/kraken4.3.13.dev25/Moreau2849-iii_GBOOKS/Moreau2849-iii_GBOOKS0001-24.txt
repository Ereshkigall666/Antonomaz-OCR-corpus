n’eſtoit pas reconnu par luy pour Officier de la Cou¬
ronne.
Mais cette derniere exeeption n’a pas de lieu en Moſjeur
le Mareſchal de la Mothe, bien qu’il n’ait pas encor preſté
ſerment au Parlement de Paris, puiſque du moment qu’il a
eſté en Catalogne, il n’a ceſſé d’eſtre à la teſte d’vne armée
pour arreſter & combattre les plus grande; puiſſances d’Eſ¬
pagne, qu’il auoit ſur les bras; & a demeure dans cét employ
aueëc tant d’attache & de neceſſité de ne le pouuoir quitter,
qu’il n’eut pas l’honneur de voir le Roy en Rouſſillon, ny
de receuoir meſme de ſa main le baſton de Mareſchal de Fran¬
ce, bien qu’il n’en fuſt eſloigné que de vingt-cinq ou trente
lieuë̈s. Ce qui monſtre que ce manquement de ſerment du
Mareſchal d’Ancre n’a pas de lieu en luy: & comme il auoit
quitté ſon employ pour reuenir à̀ Paris, & preſter ledit ſer¬
ment au Parloment, il a eſte arreſté ſur le chemin, à̀ Lion, de
ſorte qu’on ne peut luy objecter ce defaut pour le priuer de
ce droict des Chambres Aſſemblées, ny celuy de n’auoir pas
fait la requiſition deſdites Chambres, puis qu’il les a de¬
mandées.
En ſecond lieu, les Officiers de la Chambre des Comptes,
qui ne preſtentny ſerment au Parlement, qui n’y ont iamais
voix, & ne ſont pas du Corps; neantmoins pour eſtre Offi¬
ciers d’vne Compagnie Souueraine, en cas de delicts, ils ont
le priuilege d’eſtre iugez Chambres aſſemblées, à pluas forte
raiſon les Mareſchaux de France qui ſont Officiers de la Cou¬
ronne, ſont bien fondez à auoir ce droit, eux qui preſtent le
ſerment au Parlement, & qui y ont voix & ſeance dans les
plus Auguſtes Aſſemblées qu’il ait, lors que le Roy y eſt pre¬
ſent dans ſon lict de Iuſtice.
Et pourueu enfin que Monſieur le Mareſchal de la Mothe
ſoit auſſi bien traité que la Mareſchalle d’Ancre pour le nom¬
bre de Iuges, il aura tout le Parlement de Grenoble, Cham¬
bres aſſemblées, puiſque le nombre de tous les Iuges dudit
Parlement ne paſſe pas celuy de la grande Chambre de Pa¬
ris, de la Tournelle & de l’Edict.