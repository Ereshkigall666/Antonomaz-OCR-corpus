32
c’eſt vne illuſion à Iuſtice de dire comme font les Patentes,
que: Monſieur le Mareſchal de la Mothe n’a qualitez ny priui¬
lege pour eſtre iugeé́ Chambres aſſemblées dans vn Parlement,
ſpécialementouù par le droit eſcrit & ſelon les Loix, quand il
ne ſeroit pas Mareſchal de France, Duc, Vice- Roy, & Chef
d’vne Cour Souueraine, & qu’il n’auroit que la ſeule qualité
de General d’armée, elle ſeule ſuffit comme nous venons de
 dire ſuiuant ladite Loy, pour le faire juger Chambres aſſem¬
blées, & en la meſme façon que les Senateurs; & Conſeillers
des corps des Parlemens, C. vbi Senatores, vel viri Clariſſimi
crimialiter conueniantr.
 En effet ſi c’eſt la couſtume qu’au Parlement de Grenoble
les proez ſuiuent touſiours les Commiſſaires ſans exeption
de qualité, & de merite perſonnel, pourquoy enuoyer des
Lettres patentes pour apprendre audit parlement ſes vſages &
couſtumes, ce ſeroit en ce cas là vne marque que ledit parle¬
ment manqueroit de ſuffiſance en ſa direction & conduitte.
Car ou ces Lettres atentes ſont donné́es pour luy apprendre
ce qu’il doit faire; ou pour luy faire faire ce qu’il ne doit pas:
Le premier eſt contre l’honneur & la ſageſſe du parlement,
qui eſt remply de perſonnes conſommées dans la connoiſ¬
ſnce des Loix & des Ordonnances, & notamment dans la
pratique, vſage, & experience des choſes de leur reſſort. Le
ſecondeſt contraire à la Iuſtice & à la pieté de nos Roys. Les
Regiſtres du parlement de Dauphiné ſont aà̀ Grenoble, &
non pas à paris. Et on peut dire auec le reſpect deu à onſieur
le Tellier, qui a ſigné en commandement cette patente, qu’il
a trop d’oceupation pour ſçauoir mieux ce qui ſe doit faire à
Grenoble en ce procez, que les mMagiſtrats qui y ſont, qui ou¬
urent & liſent leſdits Regiſtres tous les iours pour y trouuer
la regle de leur conduite.
 Envn mot, on pourroit alleguer ce qu’autresfois reſpondi¬
rent les Legats du pape, au Concile de Calcedoine, à Anaro¬
lius, qui faiſoit inſtance audit Concile de faire vn Decret en
faueur des Eueſues de Conſtantinople pour leur donner la
ſeconde ſeance dans l’Egliſe, & les prerogatiues d’honnour
apres
 