
36
eſdits lieux, ſans qu’aueun oſe s’y oppoſer ny contreuenir,
pour quelque raiſon ou pretexte que ce ſoit; ou permettre.
que quelqu’vn s’y oppoſe, ou contreuienne, ſi tan eſt pour
noſtre Sereniſſime Dauphin qu’il vous vueille rendre obeyſ¬
ſance;, Et les autres nſdits officiers & ſujets ſouſmentionnez
 vueillent ſe conſeruer en noſtrebonne grace & euiter d’encou¬
rir outre noſtre courroux & indignation la ſuſdite peine pecu¬
niaire, ſuppleant au reſte pour plus grande aſſeurance par vne
pleine ſcience & propos deliberé, & par toute l’eſtendue de
noſtre Royalle puiſſance, tous & vn chacun des deffauts, tans.
de droit que de fait, omiſſions de ſolemnitez ſi quelqu’vn ou
quelqu’vne y en a ou peut auoir.
 De plus, nous conuenons & promettons en bonne foy de
Roy toutes les choſes ſuſdites pour vous & pour tous ceux à
qui il touche, touchera, ou pourra en quelque facçon toucher,
ſtipulants legitimement pour l’aduenir, que Nous aurons
 touſiours pour aggreable, bien fait, valide, & ferme, toutes
les choſes, & chacune d’icelles qui en vertu du preſent pou¬
uoir auront eſté faites, ditres, ou gerées en quelque façon
que ce ſoit par Vous ſouſnommé Philippes de la Mothe Hou.
dancourt. noſtre Lieurenant general, & vn autre Nous meſ¬
me, repreſentant noſtre Perſonne dans leſdites Principauté
& Comtez, comme ſi aous l’auions perſonnellemenr fait &
determine, & de ne le reuoquer iamais. Car tel eſt noſtre
plaiſir. En foy & teſmoignage de quoy nous auons fait ap¬
poſer aux preſentes noſtre ſcel Royal. Donné à Montfrin le
ving-cinq de Iuin, l’an depuis la Nariuité de noſtre Seigneur
mil ſix cens quarante-deux, & le trente-troiſieſme de noſtre
Regne, ſigné LOvYs, Par le Roy, Bouthillier.


