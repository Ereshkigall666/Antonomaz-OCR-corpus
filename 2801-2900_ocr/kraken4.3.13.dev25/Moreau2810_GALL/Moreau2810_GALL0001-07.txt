Quitte moy ma douce memoire
Et ne m’oblige point à croire,
Qu’en ce temps ſi mal-heureux.
le puiſſe deuenir heureux
Ne me flatte point ma nature
De l’eſpoir de quelque auanture:
Car ie ſçay bien qu’vn ignorant
Fait ſouuent plus qu’vn trop ſçauant.
 Fuys, fuys de moy, aymable idée,
Touſiours preſente à ma penſée,
D’autres objets troublent mes ſens
Qui ne me ſont pas ſi plaiſans.
Faut-il entretien agreable,
Que j’ayme plus que bonne table,
T’aban donner pour vn iamais
Si Dieu ne nous donne la paix?
Quoy donc, ma charmante Maiſtreſſe,
Pourray-je bien dans ma triſteſſe,
Te repreſenter vn tableau,
Qui n’a rin de bon ny de beau?
Pourray-je bien icy d’eſcrire,
Ce qui nous empeſche de rire:
Non, ma foy, ie ne puis rimer,
Voyant tant de monde pleurer.
Ie n’ay pas aſſez d’artifice,
Pour dépeindre icy la malice,
De nos Miniſtres inhumains
Qui contre font les Souuerains.
Toutesfois ie ne ſçaurois taire,
L’eſtat preſent de ma miſere,
N’en déplaiſe au CARDINAL,
Pourquoy nous fait-il tant de mal?
Pardonne-moy chere Amaranthe,
Mon ame n’eſtant pas contente,
Agrée ce petit preſent
Sans penſer que ie ſuis Amant.
 u
