20
Ie trouue que l’on a manqué,
De n’eſtre auſſi-toſt allé,!
Le lendemain qu’on euſt nouuelle,
Que le CARDINAL, & laREYNE,
Le RoY, & Monſieur d’ORLEANS,
Et pluſieurs autres Courtiſans,
S’eſtoient ſauués à Saint Germain,
Courir les armes à la main,
Pour rammener noſtre Roy,
Et nous remettre en requoy.
La guerre ſe fuſt terminée,
Par vne ſeule journée:
Les paſſages ſeroient libres,
Et nous aurions aſſez de viures,
Sans donner tant à gaigner
A ce pendart de Boullanger,
Et à ce volleur de Boucher,
Qi ſe font ſi fort prier.
Ie laiſſe, dit-il, le reſte
A quelque meilleure teſte,
Car, pour moy ie ne pretens,
D’eſtre mis au rang des ſçauans.
Auſſi toſt qu’il euſt acheué,
Ie me leuay, & pris congé,
Et pour mon remerciement,
Luy fis vn petir compliment;
Que ſi on euſt ſuiuy ſon auis,
On n’euſt iamais bloqué Paris.
Eſtant ſorty de la boutique,
De cét homme à la Politque,
I’allay de là ſans m’arreſter
Pour taſ her de pouuor entrer,
Dans la boutique de quelque autre,
Trouuant le Maiſtre ſur la porte,
Me dt, Monſieur, que voulez-vous?
I’ay des pegnes qui ſont bien doux,
 De