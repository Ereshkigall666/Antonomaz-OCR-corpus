18
Et ſans demandet permiſſion,
Piquée contre la nation,
Soit Allemande, ou Polonnoiſe,
Et meſme contre la Françoiſe,
Commença ſi fort à tonner,
Que ie n’oſay la regarder,
Tant elle faiſoit la furieuſe,
La prenan pour vne Meduſe.
Ie la laiſſay crier tout ſon ſou,
Me ſauuant par vn petit trou:
I’enray de dans vne boutique,
D’vn homme qui eſtoit ſans pratique,
En quittant là ces payſans,
Pour entendre nos artiſans.
Le maiſtre qui n’eſtoit pas loin,
Homme de grandiſſime ſoin,
Croyant que j’auois bien à faire,
De quelque choſe neceſſaire,
Accouruſt auſſi-toſt à moy,
Diſant qu’il auoit bien dequoy,
Que ſa marchandiſe eſtoit bonne,
Qu’on n’entendoit plaindre perſonne,
Qu’il ſeruoit bien d’honneſtes gens,
Qui n’en eſtoient pas meſcontens.
Ayant apporte vne eſcabelle,
Me prie de m’aſſeoir ſur icelle:
Ainſi done que ie fus aſſis,
D’vn ton de voix d’homme raſſis,
L’interrogeant de ſon meſtier
Me dit, qu’il eſtoit Cordonnier.
(Car notés que dans ſa boutique, 
Il n’y auoit ny forme, n’iſtique.
Luy qui s’eſtoit bien appereu,
De ce que ie n’auois rien veu,
Pour maintenir ſa chalandiſe,
Me parla auecque franchiſe,