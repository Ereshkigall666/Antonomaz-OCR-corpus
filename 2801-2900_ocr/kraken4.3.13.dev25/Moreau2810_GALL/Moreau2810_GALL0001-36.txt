3
Dit-il, on enleue le Roy,
Apres auoir juré leur foy,
Que l’on auoit oublié
Tout ce qui s’eſtoit paſſé;
Et qu’on vouloit que deſormais,
Tout le monde veſcut en paix.
Sç̧auez-vous pas que les Miniſtres,
Durant les mouuemens ſiniſtres,
Promettent tout, ne tiennent rien,
Quand ils ont les forces en main?
Et qu’il n’y a rien de ſi friuole,
Que de ſe fier en leur parole.
Ce n’eſt pas vn fait ſi eſtrange,
Puis que touſiours le monde change;
Et que ſa propre qualité,
Eſt la meſme inſtabilité.
Depuis le commencement des nations,
Les frequentes reuolutions,
Ont produit mille changemens,
Par les grands bouleuerſemens,
Des Republiques & Monarchies
Qui ont eſté aneanties,
Par les folles paſſions des hommes,
Qui regnent au ſiecle où nous ſommes
Les Hſtoires ſont toutes pleines,
Des Miniſtres qui par leurs haynes;
Et de pluſieurs grands Fauoris,
Qui ſont honteuiement peris,
En pourſuiuant la vengeance
D’vne pretenduë offence.
Ils ſont morts comme enragés,
De n’auoir pas eſté vengés.
C’eſt ainſi, que la main de Dieu,
Sçait punir en temps & lieu,
Ces hommes de ſang & de fer
Pour les precipiter dans l’Enfer.