eine
?
36
Ce qu’il faut faire, Meſſieurs,
Pour perdre tous ces volleurs:
Pour releuer l’Eſtat penchant,
Que leur rage va détruiſant.
Allons, Meſſieurs, prenons courage,
Que tardons nous dauantage:
Allons les armes à la main,
Deliurer noſtre Souuerain,
Nous meſme, & toute la France,
Des griffes de ſon EMINENCE.
Auſſi-toſt l’heure de midy,
Ayant ſonné Adieu vous dy;
Vn chaſeun s’en alla chez ſoy,
Se diſant ſeruiteur du Roy.
Ma lingere me fit arreſter,
Vn peu de temps pour l’eſcouter;
Ce que ie fis par complaiſance,
Pluſtoſt que par reuerence.
Ne penſant alors qu’à diſner,
Eſtant venu ſans deſiuner;
Ie demeuray ſans repartie,
Regardant touſiours la ſortie.
Dites moy en bonne verité,
Monſieur, n’auez-vous pas eſté,
Grandement ſatisfait d’entendre,
Ce que vous venez d’apprendre?
N’auoüerez-vous pas que le Palais,
Vous verra ſouuent deſormais?
Que c’eſt vn lieu diuertiſſant,
Encor qu’on n’ait point d’argent:
Qu’il n’y a point de triſteſſe,
Qui ne ſe change en allegreſſe;
A voir tous ces gens d’affaires,
Parler de toutes nos guerres.
oen ie ſene eane ie lſeueni
Qu’ils