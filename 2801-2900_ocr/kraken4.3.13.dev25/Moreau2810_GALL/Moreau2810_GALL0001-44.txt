1
41
De défaire tous vos géns,
Tant François que Allemans;
Quoy qu’ils ne ſoyent que frondeurs,
Ils feront peur aux ligueurs.
Si vous perdés la victoire,
Ie crains fort pour voſtre gloire,
Meſſieurs nos enfarinés,
Vous feront vn pied de nez.
Il faut pourtant que j’auouë,
Ce dequoy chacun vous loüe,
Que pour vn petit de mal,
La France en general,
Vous doit vn remerciement,
Pour ce grand ſouſleuement:
Pour cette belle entrepriſe,
Que l’on nomme grande ſottiſe.
D’auoir enleué le Roy,
Sans trompette, ny hautboy,
D’auoir donne l’occaſion,
Aux peuples d’vne émotion,
Pour chaſſer voſtre EMINENcE,
Hors du Royaume de France.
Vous voyez bien maintenant,
Que vous eſtes vn ignorant,
 Vn Politique burleſque,
Bouffon, plaiſant & groteſque.
Voſtre meſtier eſt de joüer,
Piper les dez, cartes manier,
Sans vous meſler de Miniſtere,
Ny de troubler toute la terre.
Voyla comme bien ſouuent,
Pour n’eſtre pas preuoyant,
L’on perd la vie & l’honmeur,
Par vn excez de rigueur.
Croyant de perdre cét Eſtat,
Par vn infame attentat,
¬