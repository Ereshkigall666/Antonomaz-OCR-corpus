26 Procez verbal de la Conference
ville d’Aix, où Meſſieurs des Cours Souueraines
pourront aſſiſter ſelon l’ordre de leurs fiefs. Que les
deniers de la Prouince ne pourront eſtre impoſez ny
leue que par leſdits Eſtats, & que deffenſes ſeront
faites aux aſſemblées des Communautez & des Pro¬
cureurs joints de faire aucune impoſition qu’en exe¬
cution des deliberations deſdits Eſtats, & ce ſuiuant
les priuileges & les anciennes couſtumes de ladite
Prouince.
Que le Regiment dudit ſieur Comte d’Alais ſera
caſſé, pour ne ſeruir à autre choſe qu’à executer ſes
vengeances; Et qu’il ne pourra eſtre reſtably pour
quelque cauſe que ce ſoit, enſemble les garniſons
inutiles, pour le ſoulagement de ladite Prouince.
Que les gens de guerre ne pourront entrer dans la
Prouince, ny les Ordonnances du Gouuerneur eſtre
executées ſur cela, ſans l’attache des Conſuls d’Aix
& Procureurs du pays, ſuiuant l’vſage ordinaire de
tout temps pratiqué en ladite Prouince.
Que l’habitation qui eſt dans le Palais, occupée
par le ſieur Comte d’Alais, ſera reſtituée au Parle¬
ment & aux premiers Preſidens d’iceluy: Enſemble
les Chambres & les Greffes des autres Iuriſdictions,
ſans qu’à l’aduenir elles puiſſent eſtre occupées par
d’autres, ny employées à d’autres vſages.
Que tous les Offices, tous les impoſts & les
 ¬
alienations de domaine faits par Edits non verifiez
ſeront reuoquez.
Que toutes les Villes auront liberté de faire leurs
Conſuls & leurs Eſtats conſulaires, ſelon leurs an¬
bl¬