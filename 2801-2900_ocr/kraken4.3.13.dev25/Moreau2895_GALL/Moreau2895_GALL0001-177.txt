tenuë à SaintGermain en 1649. 167
qu’apres ce qui s’eſtoit paſſé à Ruel, il ne penſoit pas
que cette propoſition deuſt eſtre encore agitée;
Qu’elle eſtoit trop importante, puis qu’il ſeroit en
la puiſſance des ſujets de diſpoſer des Miniſtres d’E¬
ſtat, & de preſcrire à la Reyne vne loy qui ne ſe pou¬
uoit ſouffrir. Qu’il la conſeilleroit touſiours, com¬
me il auoit fait, de maintenir Monſieur le Cardinal,
& que c’eſt vne trop grande entrepriſe ſur l’autho¬
rité Royale. Que le bruit qui s’excite en quelques
endroits, ſoit à Paris, ſoit ailleurs, eſtoit ſuſcité &
acheté à prix d’argent. Quil y auoit ſix Prouinces
tres-paiſibles & bien éloignées des ſentimens des
autres, & qu’en fin l’on deuoit perdre la penſée de
cét éloignement. Monſieur le Prince a teſmoigné
auoir donné les meſmes conſeils à la Reyne, & qu’il
ne les changera point, puis que l’authorité Royale
ſcroit bleſſée, & apres que Meſſieurs les Deputez du
Parlement ont inſiſté, Monſieur le Duc d’Orleans
ſe voulant leuer, Monſieur le premier Preſident l’a
prié que l’on puſt prendre reſolution ſur les articles
qui auoient eſté propoſez de la part du Parlement.
Monſieur le Duc d’Orleans a dit qu’il eſtoit preſt de
rendre la reſponſe, mais qu’il deſiroit ſçauoir ſi les
Deputez auoient pouuoir de conclurre & de ſigner.
Monſieur le premier Preſident a reſpondu, Que le
pouuoir deſdits Deputez luy eſtoit aſſez connu,
mais qu’il n’eſtoit pas neceſlaire de ſigner, & qu’il
auoit promis reſponſe, ſçauoir; Sur ce qui regardoit
le lict de luſtice; Sur les deffenſes de s’aſſembler;
Sur l’vſage des preſts; & Sur la ſurſeance de l’execu¬