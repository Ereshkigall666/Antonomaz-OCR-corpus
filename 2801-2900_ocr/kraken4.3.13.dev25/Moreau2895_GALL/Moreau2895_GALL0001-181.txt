tenuë à Saint Germain en 1o649. 17I
hommes qui ont pris les armes depuis les mouue¬
mens preſens arriuez dans la ville de Paris, & ailleurs
dans le Royaume: Sa Majeſté, par l’aduis de la Reyne
Regente ſa mere, leur a volontiers accordé les articles
qui enſuiuent:
Encores qu’entre les articles arreſtez à Ruel l’vn¬
zieſme du preſent mois, il y en ait vn exprés pour ce
qui concerne les Princes, Ducs, Officiers de la Cou¬
ronne, & autres qui les ont ſuiuis dans les preſens
mouuemens; neantmoins ſa Majeſté a trouué bon
de reiterer en ceux-cy qu’elle veut & entend que
Monſieur le Prince de Conty, les autres Princes,
Ducs, Pairs, & Officiers de la Couronne, Seigneurs,
Gentil-hommes, & toutes autres perſonnes de quel¬
que qualité & condition qu’elles ſoient qui ont
participé auſdits mouuemens, ou qui ont ſeruy &
eſté employez en quelque ſorte & maniere que ce
eiſe e eſne eoe lae een e eon
uernemens, & generalement qu’ils ſoient remis au
meſme eſtat qu’ils ſe trouuoient le ſixieſme iour de
Ianuier dernier, ſans que ce qui eſt arriué depuis le¬
 dit iour leur puiſſe aucunement nuire ny prejudicier:
& en outre que toutes les ſommes qui leur ſeront le¬
gitimement deuës par ſa Majeſté leur ſoient payées,
 meſme au ſieur de Marſillac les dix-huit mil liures
qui luy ont eſté accordez ſur le Poictou durant
trois années.
Que la memoire ſoit eſteinte & aſoupie de tout
ce qui aura eſté fait, geré & negotié depuis ledit
Y ij