
tenue à Saint Germain en 149. 99
tir ceux qui y ſeront intereſſez, & generalement de
tout ce qui pourra auoir eſté fait par qui que ce ſoit, &
en quelque temps que ce ſoit, concernant les affaires
preſentes.
Auquel article ſeront nommément compris Meſ¬
ſieurs le Mareſchal de Turenne, le Duc de la Tri¬
moüille, Duc de Retz, d’Eſtiſſac, de Saubeuf, de
Chauagnac, de la Noüe la Feüillée, Montaiſon, &
generalement tous autres de quelque condition
qu’ils ſoient qui ſe trouueront auoir agy ou con¬
tribué aux choſes ſpecifiées cy-deſſus.
En particulier cette amniſtie ſera obſeruée à l’eſ¬
gard de Monſieur le Marquis de Noirmonſtier, quel¬
que choſe qu’il puiſſe auoir traitée ou negotiée auec
qui que ce ſoit, ou qu’il pourroit negotier auant
qu’eſtre aduerty de la preſente Conference, tant de¬
dans que dehors le Royaume, & à quelques condi¬
tions que ce ſoit, & ſera conſerué & joüira du be¬
nefice de tous les articles qui regardent l’amniſtie &
la reſtitution aux dignitez ainſi qu’il eſt expoſé cy¬
deſſus, lequel article preſent & le benefice des autres
ſera auſſi conſerué aux ſieurs de Legue & Sauuetat,
 & à qui que ce ſoit qui y pourroient auoir intereſts.
Que toutes ſortes d’actes, lettres, traitez, & gene¬
ralenent toutes les eſcritures faites & expediées ſur
le ſujet & touchant les affaires preſentes, ne pour¬
ront nuire ny preiudicier à qui que ce ſoit, & que
l’on n’en pourra rechercher ny inquieter perſonne.
Que la ceſſation d’armes ſoit accordée tant dans
cette Ville & dans tous les quartiers expoſez qu’oc¬
N ij