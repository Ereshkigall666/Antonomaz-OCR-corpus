
tenuë à Ruel en 1649.
plainte, ce qu’il a promis faire, & s’eſt retiré. Peu de
temps apres le ſieur Saintot eſt entré dans la chambre
ou eſtoit la Compagnie aſſiſe, qui a dit que monſieur
le Chancelier prioit meſſieurs les Preſidens le Coi¬
gneux & Viole de venir parler à luy dans vne autre
chambre, ce qu’ils ont fait, & toſt apres eſtant ren¬
trez ont rapporté que monſieur le Chancelier leur
auoit dit, que Monſieur le Duc d’Orleans s’impatien¬
toit, & eſtoit en peine d’eſtre ſi long-temps ſans agir,
& qu’il deſiroit terminer la Conference. Qu’ils luy
auoient fait entendre que le manquement de parole
touchant le bled les empeſchoit de conferer & d’a¬
gir; Qu’il auoit demandé l’eſclairciſſement de leur
intention, & qu’eux Deputez preſſentant l’opinion
de la Compagnie luy auoient dit, qu’ils ne pouuoient
agir qu’ils n’euſſent nouuelles certaines de l’arriuée
des bleds promis. Apres leſdits Preſident le Coi¬
gneux & Viole ont eſté derechef mandez par Mon¬
ſieur le Duc d’Orleans, leſquels eſtant de retour ont
rapporté que Monſieur le Duc d’Orleans leur auoit
dit, Qu’il vouloit que la Compagnie fuſt informée
des riſons qui auoient donné lieu à la reuocation
de la permiſſion de laiſſer paſſer les bleds à Paris, qui
eſtoient qu’il n’auoit point eſté donné parole aux
Gens du Roy que les cent muids de bled paſſeroient
pendant chacun iour de la Conference, mais ſelon ce
qui ſe paſſeroit en ladite Conference: & pour preuue
de ce, recours aux lettres eſcrites par luy & par
Monſieur le Prince à Monſieur le premier Preſident;
mais qu’il falloit venir au fonds & donner leurs arti¬