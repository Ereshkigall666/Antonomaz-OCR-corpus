A
19
tenué à Ruel en 1649.
gré à ceux qui l’auoient fait: mais que le temps eſtoit
changé, & que les affaires du Roy requeroient que
ce que monſieur le Duc d’Orleans diſoit fuſt executé;
& ſur cela ſe ſont retirez.
La Compagnie n’ayant pas bien pris les trmes de
la propoſition faite par Son Alteſſe Royale, & trou¬
uant quelque difficulté à l’intelligence des propoſi¬
tions, a enuoyé par deux fois des Deputez pour les
prendre: mais cela leur ayant eſté refuſé, il les ont
rapportez intelligiblement aux termes cy-deſſus.,
Ce fait on a leu les apoſtilles qui auoient eſté mis
ſur les propoſitions des Deputez des Compagnies,
dont voicy les termes:
Le premier, Sa Majeſté l’accorde tres-volontiers,
pour eſtre executé dés le moment que le Parlement
aura rendu au Roy l’obeiſſance qu’il luy doit, & n’ou¬
bliera rien pour faire que e commerce & toute ſorte
d’abondance ſoient reſtablis dans la Capitale du Roy¬
aume au plus haut point qu’elles ayent iamais eſté.
Le ſecond, Sa Majeſt́ l’accorde auſſitres-volon¬
tiers, & ne fera rien en cela qu’elle n’ait pratiqué par le
paſſé; ayant employé à la negociarion de la paix à
Munſter meſſieurs d’Auaux & de Seruient, qui ſont
perſonnes de probité & de ſuffiſance eſprouuée; Que
ſi les Eſpagnols ſe diſpoſent à vouloir traiter de la
paix à Munſter & ſur la frontiere, à quoy la fin des de¬
ſordres preſens contribueroit beaucoup, qui dépend
de l’obeïſſance du Parlement, Sa Majeſté y enuoyera
au pluſtoſt ſes Deputez, & fera l’honneur à la Com¬
pagnie d’en choiſir quelqu’vn dans ſon corps.
C i
A