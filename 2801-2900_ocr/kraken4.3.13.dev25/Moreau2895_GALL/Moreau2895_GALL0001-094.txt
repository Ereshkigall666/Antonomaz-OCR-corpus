8 Procez verbal de la Conference
¬ op¬
durant la preſente année, & la ſuiuante ſeulement.
Que Monſieur le Prince de Conty & autres Prin¬
ces, Ducs, Pairs & Officiers de la Couronne, Sei¬
 gneurs, Gentils-hommes, Villes, Communautez,
& toutes autres perſonnes de quelque qualité & con¬
dition qu’elles ſoient qui auoient pris les armes du¬
rant les mouuemens arriuez en la Ville de Paris de¬
puis le 6. Ianuier dernier iuſques à preſent, ſeront
conſeruez en leurs biens, droits, offices, benefices,
dignitez, honneurs, priuileges, prerogatiues, char¬
ges & gouuernemens, & en tel & ſemblable eſtat
qu’ils eſtoient auant ladite priſe des armes, ſans
qu’ils en puiſſent eſtre recherchez ny inquietez pour
quelque cauſe & occaſion que ce ſoit, en declarant
par les ſuſdits deſnommez, ſçauoir par Monſieur le
Duc de Longueuille dans dix iours, & les autres
dans quatre iours, à compter de celuy que les paſ¬
ſages tant pour les viures que pour le commerce ſe¬
ront ouuerts, qu’ils veulent bien eſtre compris au
preſent traité, & à faute par eux de faire ladite de¬
claration dans ledit temps, & iceluy paſſé le corps
de la Ville de Paris ny aucuns habitans de quelque
qualité & condition qu’ils ſoient, ne prendront plus
aucune part enleur intereſt, & ne leur ayderont ny
aſſiſteront en choſe quelconque, ſous quelque pre¬
texte que ce ſoit.
Le Roy deſirant teſmoigner ſon affcction aux ha¬
bitans de ſa bonne Ville de Paris, a reſolu d’y retour¬
ner faire ſon ſeiour au pluſtoſt que les affaires de
l’Eſtat luy pourront permettre.
l ¬
rl