136 Procez verbal de la Conference
demandé la meſme choſe par l’article qui regardoit
l’execution des Arreſts donnez depuis le 6. Ianuier;
& que l’Arreſt contre le Cardinal eſtant du huit, il
eſtoit contenu en ce nombre. Que ce n’eſtoit pas
aſſez pour leur ſatisfaction particuliere de pouruoir
au mal preſent, mais qu’il importoit d’y preſcrire
vne regle pour l’aduenir, ou pour le moins d’y re¬
nouueller celle qui eſtoit eſtablie par l’Arreſt du
1617. & par l’Edit de Loudun article dont ils
auoient donné vn article ſeparé; Que ſi apres la con¬
teſtation de tous les articles, les conſiderations pu¬
bliques, le moment preſent de la France, l’eſtat où
eſtoit lors reduite la Ville de Paris, auoient obligé
Meſſieurs les Deputez de ceder au temps, & de de¬
ferer beaucoup par reſpect deu à Monſieur le Duc
d’Orleans & à Monſieur le Prince qui portoient pa¬
role au nom de la Reyne, il n’y auoit point de ſujet
de leur rien imputer, & de trouuer à redire à leur
conduite; Qu’ainſi on pouuoit apres auoir entendu
la propoſition y faire la reſponſe, Monſieur le Pre¬
ſident de Meſmes a confirmé la meſme choſe auec
courage, & auſſi-toſt Monſieur le Duc de Briſſac a
dit qu’il venoit de receuoir ordre de Monſieur le
Prince de Conty defaire vne propoſition tres-auan¬
tageuſe, puis qu’elle donnoit moyen d’auancer la
paix generale, laquelle propoſition il a faite en ces
termes.
Du
l