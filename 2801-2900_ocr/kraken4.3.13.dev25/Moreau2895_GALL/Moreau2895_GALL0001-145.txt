
tenuë à Saint Germain en 1649. I3 5
ſe ils ſe ſouſmettent aux ſentimens du Parlement,
duquel ils proreſtent de ne ſe point vouloir deſ-vnir,
declarant qu’ils ne ſe ſont iamais joints à cette Com¬
pagnie que pour la paix generale, pour le ſoulage¬
ment des peuples, & pour la conſeruation de la Ville
de Paris, Que de ce il auoit eſté dreſſé memoire ſi¬
gné dudit ſieur Prince de Conty, lequel il a requis
eſtre inſeré & mis au Greffe, ce qui a eſté fait, & d’vn
commun vœu arreſté qu’il ſera deliuré autant du
preſent acte: & a encore ledit ſieur Prince de Conty
dit, que Monſieur le Duc de Longueuille ſera dans
les meſmes ſentimens. Fait en Parlement le 2o. Mars
1649. Signé, DV TILLET.
Ledit ſieur Comte de Maure ayant voulu preſen¬
ter ledit acte à Monſieur le Chancelier, il l’a refuſé;
ſi bien que ledit Comte de Maure fut obligé de le
lire. Eſtant à la moitié Monſieur le Chancelier l’in¬
terrompit, & dit que cette propoſition eſtoit in¬
iurieuſe à l’authorité du Roy, de le vouloir obliger
 à ne ſe ſeruir point d’vn Miniſtre tel que celuy que
l’on nommoit; Que Meſſieurs du Parlement ne l’a¬
uoient pas demandé, & que les articles auoient eſté
ſignez; Que depuis Meſſieurs les Generaux auoient
fait leurs demandes particulieres, auſquelles on
eſtoit preſt de reſpondre; & que l’on preuoyoit aſſez
que ce n’eſtoit que pour trauerſer l’affaire & n’y voir
point de fin. Monſieur le premier Preſident alors
prit la parole & dit, Qu’il n’eſtoit pas juſte qu’il priſt
auantage du procedé reſpectueux du Parlement;
Que l’on ne pouuoit nier qu’il n’euſt expreſſément