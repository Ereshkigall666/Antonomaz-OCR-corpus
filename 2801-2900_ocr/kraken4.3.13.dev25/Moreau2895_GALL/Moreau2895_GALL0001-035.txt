
tenuë à Ruel en r649.
25
rens & amis par les logemens des gens de guerre. Il a
meſme depuis l’eſtabliſſement dudit Semeſtre aſſem¬
blé dans la ville d’Aix la garniſon de tout ſon regi¬
ment & vn autre de caualerie pour conſeruer ledit
Semeſtre & affliger les gens de bien, & conuoqué le
mois de Ianuier dernier trois mil cinq cens hommes
de guerre dans ladite Ville eſtant aſſiſté du Duc de
Richelieu General des galeres, pour deſtruire tant les
Officiers dudit Parlement que les autres Bourgeois
de ladite Ville, forcer leur maiſon de Ville, ſaiſir leurs
armes, & piller leurs maiſons particulieres: ce que
voulant executer, pluſieurs des habitans auroient eſté
bleſſez & tuez: ce qui auroit obligé le peuple à ſe def¬
fendre & arreſter leſdits Sieurs Comte d’Alais & Ge¬
neral des galeres, pour preuenir & ſe garentir des
dernieres violences qu’ils auoient deſſein d’executer,
& que ſans doute l’vn & l’autre s’eſtans rendus enne¬
mis de tant de perſonnes de condition, trauaille¬
roient ſans ceſſe à ſe venger de ladite detention, tant
contre le Parlement, contre les Gentils-hommes, que
contre la ville d’Aix & autres qui leuront donné aſſi¬
ſtance; & qu’ainſi par cette animoſité le ſeruice du
Roy ne pourroit eſtre fait dans ladite Prouince. Le
Roy & la Reyne Regente ſeront tres-humblement
ſuppliez vouloir eſtablir audit pays vn autre Gouuer¬
neur & General des galeres qui puiſſent auec intelli¬
gence & amour des peuples concourir au bien du
ſeruice du Roy en ladite Prouince.
Que ſuiuant les anciens vſages & priuileges les
Eſtats de la Prouince ſeront reſtablis & tenus dans la