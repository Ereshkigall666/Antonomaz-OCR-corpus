6 Procez verbal de la Conference
furent arriuez chacun dans vn logis partieulier mar¬
qué pour cét effet, Monſieur le Duc d’Orleans en¬
uoya dire par le ſieur Saintot à Monſieur le premier
Preſident, comme il n’y auoit auec luy que cinq de
Meſſieurs, Qu’il les attendoit il y auoit long-temps
pour la Conference, & que l’ordre de la ſeance ſeroit
luy Monſieur le Due d’Orleans d’vn coſté, de l’autre
Monſieur le Prince, au deſſous de luy le Cardinal
Mazarin; & de l’autre coſté Monſieur le Chancelier,
& qu’en ſuite les Deputez du Parlement auroient
place. Monſieur le premier Preſident dit, Qu’il
voyoit deux difficultez en cette propoſition, l’vne
pour la perſonne du Cardinal, & l’autre pour laſean¬
ce, & enuoya prier tous Meſſieurs de ſe trouuer au
logis, afin d’auiſer enſemble ce qu’il falloit faire en
cette occaſion ſiimportante; ce qu’ayant eſté fait, il
fut reſolu d’aller trouuer Monſieur le Duc d’Orleans
pour luy rendre les reſpects qui luy ſont deus, & que
s’il vouloit preſſer de conferer dans l’ordre qu’il auoit
declaré, cela ne ſe pouuoit executer par la Compa¬
gnie. Cette reſponſe luy fut portée, & la ſienne fut;
Qu’il n’eſtoit venu pour conferer que pour auancer
le bien de la paix au pluſtoſt, & qu’il n’eſtoit point
beſoin de compliment, ſi Meſſieurs les Deputez n’e¬
ſtoient reſolus de conferer. Certe reſponſe obligea
Meſſieurs de deliberer, & la reſolution fut priſe de
luy faire dire, Que les Roys ne refuſoient point les
deuoirs de leurs Sujets, qui tendent à leur teſmoi¬
gner leurs reſpects & leurs obeiſſances: & ainſi qu’ils
ſe promettoient qu’eſtant Deputez de toutes les
l¬