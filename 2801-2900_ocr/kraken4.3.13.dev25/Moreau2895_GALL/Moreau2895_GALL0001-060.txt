5o0 Procez verbal de la Conference
ceſſaires pour ladite ville de Paris. Monſieur le Prince
les interrompit, & dit, que l’on en auoit deſia laiſſé
paſſer plus de deux cens ſoixante. Ils repartirent qu’ils
auoient aſſeurance du contraire: Qu’il eſtoit eſtrange
que l’on euſt enuoyé vne reuocation ſur vne difficul¬
té qui s’eſtoit meuë à la Conference, puis que l’on
auoit donné parole aux Gens du Roy, qu’en cas que
la Conference fuſt rompuë, on ne laiſſeroit pas de
laiſſer entrer dans Paris les cent muids de bled par
jour juſques à celuy de la rupture. Monſieur le Duc
d’Orleans & Monſieur le Prince dirent, que les Gens
du Roy n’auoient point eu d’autres ordres que ceux
portez par leurs lettres eſcrites à Monſieur le premier
Preſident, qui eſtoient; Que l’on laiſſeroit entrer du
bled à Paris, ſelon ce qui ſe paſſeroit à ladite Con¬
ference. Il’fut repliqué par eux que ladite Conferen¬
ce n’auoit eſté accordée dans ledit Parlement que
ſur la parole rapportée par leſdits Gens du Roy,
Qu’ils ſçauoient fort bien que l’inexecution de cette
parole eſtoit le juſte ſujet de la plainte du Parlement
& la raiſon pour laquelle ils auoient appris qu’il
aue voulu reuoquer le pouuoir deſdits Deputez.
Que ſi l’on ne leur tenoit parole cela les obligeroit à
ne paſſer pas plus auant, & s’eſtoient retirez. Mon¬
ſieur le Preſident le Coigneux a pris la parole en
ſuite, & dit qu’il auoit eſté ce matin voir Monſieur
le Duc d’Orleans, Qu’il auoit eſté introduit dans ſa
chambre, qu’il eſtoit encore tout nud deuant le feu
venant de ſe leuer: Que d’abord Monſieur le Duc
d’Orleans luy auoit dit; Eſt-il poſſible que vous ne
