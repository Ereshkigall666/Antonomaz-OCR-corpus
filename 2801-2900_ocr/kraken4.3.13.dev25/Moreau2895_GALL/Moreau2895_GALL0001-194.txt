1 Procez verbal de la Conference
neanmoins en leur entier les Arreſts qui ont eſté rendus
tant en matiere ciuile que criminelle, entre les particu¬
liers preſens, ou auec noſtre Procureur General, pour af¬
faires particulieres, meſmes les adjudications par decret
&receptions d’Officiers, comme auſſi ceux concernans
nos Officiers de ladite Cour de la creation de l’an 16̃35.
II. Demeureront auſſinuls & comme non aduenus
tous les Arreſts donnez en noſtre Conſeil, & les Decla¬
rations publiées en iceluy, & les Lettres de cachet expe¬
diées ſur le ſujet des preſens mouuemens, depuis le 6.
Ianuier dernier, juſques au jour de la preſente Declara¬
tion: & en conſequence, ordonnons que la memoire
ſoit eſteinte & aſſoupie de toutes les vnions, ligues &
aſſociations faites, & de tout ce qui pourroit auoir eſté
fait, geré & negocié pour raiſon de ce, tant dedans que
dehors noſtre Royaume, à l’occaſion des preſens mou¬
 uemens; ſoit que ceux qui ont ſuiuy le party de ladite
vnion, ayent eu communication auec les Eſtrangers,
qu’ils leur ayent donné conſeil & facilité d’entrer en
noſtre Eſtat, qu’ils ayent joint leurs armes ou pris com¬
mandement parmy eux, & enjoint à nos Villes, bourgs
& villages de leur ouurir les portes, les receuoir & leur
donner des viures, & generalement toutes perſonnes
de quelque qualité & condition qu’elles puiſſent eſtre,
qui ont eu connoiſſance ou participation de telles &
ſemblables negotiations; ſoit que leſdites actions ayent
eſté faites par les ordres de noſtre tres-cher & tres-amé
Couſin le Prince de Conty,ou par autres Princes, Ducs,
Pairs, Officiers de noſtre Couronne, Prelats, Seigneurs,
Gentils-hommes, Officiers, Villes & Communautez:
ſans que noſtredit Couſin le Prince de Conty, ny les
autres
¬l