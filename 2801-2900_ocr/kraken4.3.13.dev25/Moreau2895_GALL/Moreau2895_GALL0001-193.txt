tenuë à S’aint Germain en 1649. 183
claration du mois d’Octobre dernier, que nous voulons
& entendons, enſemble les Declarations des mois de
May & Iuillet dernier, verifiées audit Parlement, eſtre
executées ſelon leur forme & teneur, ſinon en ce qu’il y
auroit eſté dérogé par celle dudit mois d’Octobre, & ce
qui regarde les emprunts que nous pourrons eſtre obli¬
gez de faire dans les neceſſitez preſentes de nôtre Eſtat,
qui ſera obſerué ainſi qu’il ſera dit cy deſſous. ACES
CAVSES, Apres que noſtre Cour de Parlement & les
habitans de noſtre bonne Ville de Paris nous ont rendu
toutes les ſouſmiſſions & obeiſſances que nous pou¬
uions deſirer d’eux, auec les aſſeurances de leur fidelité
à noſtre ſeruice, de l’aduis de la Reyne Regente noſtre
tres-honorée Dame & Mere, de noſtre tres-cher & tres¬
amé oncle le Duc d’Orleans, de noſtre tres-cher & tres¬
amé Couſin le Prince de Condé, & de noſtre certaine
ſcience, pleine puiſſance & authorité Royale; Nous
auons dit & declaré, diſons & declarons par ces preſen¬
tes ſignées de noſtre main, voulons & nous plaiſt, Que
tous les Arreſts qui ont eſté donnez, Ordonnances,
Commiſſions decernées tant par noſtredite Cour de
Parlement, Preuoſt des Marchands & Eſcheuins de no¬
ſtre bonne Ville de Paris, qu’autres generalement quel¬
conques, enſemble tous Actes, Traittez, meſme les Let¬
tres, Eſcrits faits & expediez au ſujet des preſens mou¬
uemens, depuis le6. Ianuier dernier, juſques au jour de
la preſente Declaration;demeurent nuls & comme non
aduenus, ſans que perſonne en puiſſe eſtre cy-apres re¬
cherché ny inquieté, ny auſſi que l’on s’en puiſſe ayder
contre qui que ce ſoit, ny preualoir au prejudice de
noſtre ſeruice & du repos de l’Eſtat. Demeureront