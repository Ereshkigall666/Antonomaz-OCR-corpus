tenuë à Saint Germain en o69. 157
la Riuiere d’aller l’apprendre de luy, ce qu’il a fait; &
eſtant retourné, a dit, Que la Reyne l’accordoit pour
trois jours; & l’Aſſemblée a eſté remiſe au lendemain
neuf heures, au meſme lieu.
Le Vendredy quinzieſme dudit mois de Mars
Meſſieurs les Deputez de Paris & de Roüen ſont
partis de Ruel à huit heures & demie, & ſont arriuez
à Saint Germain enuiron les dix heures, & ſont allez
au Chaſteau neuf chez Monſieur le Duc d’Orleans
où tous les Deputez du iour precedent ſe ſont trou¬
uez. La Compagnie eſtant aſſiſe, Monſieur le pre¬
mier Preſident a dit, qu’il auoit receu vne lettre de
monſieur le Preſident Potier, par laquelle il luy man¬
doit que le Parlement s’eſtoit aſſemblé le iour d’hier
apres diſné, & qu’il eſtoit demeuré d’accord de qua¬
tre iours de tréves, pendant leſquels Meſſieurs les
Deputez du Parlement eſtoient priez d’acheuer la
Conference, & que n’ayant eſté accordé par la Rey¬
ne que trois iours, il demandoit qu’il luy plûſt ac¬
corder le quatrieſme. Monſieur de la Riuiere a dit
qu’il ſe chargeoit d’en parler à Monſieur le Duc
d’Orleans, & qu’il aſſeuroit dés à preſent quil ne le
refuſeroit pas. Monſieur le Chancelier en ſuitte a de¬
mandé aux Deputez de Roüen ce qu’ils pretendoient
touchant le Semeſtre, Monſieur le Preſident de Cri¬
queville a dit que l’ordre que les Deputez auoient re¬
ceu du Parlement eſtoit de demander la ſuppreſſion
entiere du Semeſtre, neantmoins que pour ne point
arreſter l’accommodement & pour teſmoigner à la
Reyne le deſir qu’ils auoient de luy obeïr ils conſen¬
V iij