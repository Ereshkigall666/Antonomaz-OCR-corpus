 lL
142 Procez verbal de la Conference
de Veniſe qu’elle eſtoit encore en cette diſpoſition
d’enuoyer des Deputez pour le meſme effet. Sa Ma¬
jeſté perſeuerant dans cette bonne reſolution nom¬
mera & fera partir les Ambaſſadeurs auec plein pou¬
uoir, auſſi-toſt qu’on ſera conuenu du lieu où le Traité
ſe pourra faire, entre leſquels elle choiſira quelqu’vn
des Officiers du Parlement de Paris.
Ce fait on s’eſt retiré, & tous leſdits Deputez de Pa¬
ris & de Roüen ſont retournez à Ruel ſur les ſix heu¬
res du ſoir. Au retour de la Conference Monſieur le
premier Preſident a receu des lettres de Monſieur le
Preſident Potier auec vne coppie de l’acte de la pro¬
poſition faite au Parlement pour la paix generale, à
laquelle il a fait reſponſe qu’elle auoit eſté faite à
l’Aſſemblée dés le matin, & que les Deputez du Par¬
lement l’auoient appuyée comme ils deuoient. Que
c’eſtoit vne ſatisfaction pour eux d’auoir preuenu les
ordres de la Compagnie, & que l’on en auoit rendu
reſponſe l’apreſdiſnée, dont il luy enuoyoit la coppie
auec les ordres pour la continuation de la tréve pour
trois iours, qui finiront Ieudy.
Le Mardy3. Mars ſur le midy, tous Meſſieurs les
Deputez de Paris & de Roïen ſont partis de Ruel &
ſont arriuez à Saint Germain à vne heure. Ils ſont
deſcendus à la Capitainerie, & incontinent apres
ſont allez trouuer Monſieur le Chancelier & les au¬
tres Deputez du Roy en la Chancellerie. A l’entrée
de la Conference Monſieur le premier Preſident a
dit l’ordre qu’il auoit receu de la Compagnie con¬
tenu en l’acte du 22. Mrs ſur la propoſition de la