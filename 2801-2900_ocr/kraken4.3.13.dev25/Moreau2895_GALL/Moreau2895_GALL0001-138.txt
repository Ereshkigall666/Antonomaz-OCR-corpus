128 Procez, verbal de la Conference
Preſident en la Chambre des Comptes, & meſſieurs
 lLt
Aufric ſieur de Chaulieu, & Voiſin de Saint Paul
Maiſtres des Comptes Deputez: & Meſſieurs Bigot
ſieur de la Turgire, Mauduit ſieur de Fatonville, Gi¬
nerville ſieur de Glatigny Conſeillers de la Cour des
Aydes: Monſieur Baſſet Treſorier de France, & les
ſieurs Voiſin & du Hamel Eſcheuins, tous auſſi De¬
putez de la ville de Roüen. Ils ſe mirent en vn rang
derriere les Deputez du Parlement de Paris; & tous
eſtans aſſis Monſieur le Chancellier demanda au ſieur
de Hanquetovilles’il auoit à propoſer quelque choſe
de la part de monſieur le Duc de Longueville, lequel
s’en excuſa pour lors & dit qu’il le mettroit par eſcrit
& le bailleroit dans midy. Monſieur le Chancellier
demanda en ſuitte à Meſſieurs les Deputez de Roüen
quelles propoſitions ils auoient à faire: monſieur le
Preſident de Criqueville dit; Qu’elles eſtoient miſes
par eſcrit & qu’il en ſeroit fait lecture, ſion le trouuoit
bon, & monſieur le Tellier les ayant priſes en a eſté
fait lecture & donné coppie à monſieur le Chancel¬
lier & à Monſieur le premier Preſident, de laquelle
coppie voicy la teneur:
I1. Le Roy eſt tres-humblement ſupplié de donner
Declaration de la ſuppreſſion des Edits de notifica¬
tious, quart-en ſus & controolle des Greffes de tou¬
tes Iuriſdictions de la Prouince, & des deux ſols pour
liure des eſpices, comme eſtant contraires au bien
de la Iuſtice & à la foule des peuples, regiſtrez par
Commiſſaires & non deuëment verifiez; à la conti¬
nuation deſquels le Roy n’a aucun intereſt & qui
ſemblent
