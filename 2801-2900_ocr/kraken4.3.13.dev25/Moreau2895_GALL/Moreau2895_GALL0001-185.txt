tenuë à Saint Germain en 16449. 175
Sa Majeſté fera en faueur de Meſſieurs les Comtes
d’Harcour, de Rieux & de l’Iſlebonne tout ce qui
ſera poſſible, & leur donnera les emplois que meri¬
tent leurs ſeruices.
Elle entend que la ſomme de cent mil liures qu’el¬
le leur a accordée par acquit-patent verifié; à Mon¬
ſieur le Comte de Rieux en faueur de ſon mariage
auec la Damoiſelle d’Ornano, luy ſoit payée auſſi¬
toſt que les affaires de ſa Majeſté le pourront per¬
mettre.
Sa Majeſté ſçachant que le feu ſieur Comte de
Lanoy auoit recompenſé le gouuernement de Mon¬
treüil par l’agrément & l’ordre du feu Roy, & met¬
tant en conſideration les ſeruices qu’il a rendus tant
en ladite charge que dans les autres emplois qu’il a
exercez, ſa Majeſté pour l’en reconnoiſtre fera don¬
ner vne ſomme d’argent à Madame la Comteſſe
d’Harcour fille dudit feu ſieur Comte de Lanoy, pour
luy tenir lieu de la recompenſe dudit gouuerne¬
ment.
Le Roy trouue bon que dés à preſent il ſoit fait
vn contract en ſon nom auec Monſieur le Duc de
Boüillon par les Commiſſaires qui ſeront pour ce
deputez par ſa Majeſté, par lequel contract il cedera
à ſa Majeſté par tiltre d’eſchange les Principautez
de Sedan, de Raucourt, & les membres & dépen¬
dances du Duché de Boüillon, faiſant partie de ladite
Principauté, & leſdits Commiſſaires promettront
au nom de ſa Majeſté qu’il ſera deliuré en contre¬
eſchange audit ſieur Duc des domaines juſques à la