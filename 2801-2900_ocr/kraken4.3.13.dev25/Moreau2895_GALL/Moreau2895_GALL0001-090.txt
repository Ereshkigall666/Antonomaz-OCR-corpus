80 Procez verbal de la Conference
l L¬
¬¬¬¬¬ , 
les articles: Qu’ils auoient fait tout leur poſſible pour
les deux articles qui eſtoient, d’aller tenir le lict de
Iuſtice à Saint Germain & la ceſſation d’aſſemblées,
mais qu’ils n’en auoient encore pû rien obtenir juſ¬
ques à preſent: Et que l’on auoit fait valoir ces deux
articles enuers la Reyne pour obtenir par vne eſpece
de compenſation, Que l’on reuoquaſt les articles de
l’eſloignement des vingr-cinq Officiers, & du par¬
don de la Ville de Paris: pourtant que l’on n’auoit
pas encore perdu toute eſperance de l’obtenir. Que
l’on auoit parlé des articles des Deputez du Parle¬
ment d’Aix qui eſtoit du mois de Ianuier, mais qu’il
y en auoit eu d’autres accordez le z1. Feurier auſdits
Deputez de Prouence, dont on leur auoit donné
coppie collationnée & vne lettre du Cardinal Bichi
commis par le Roy pour accommoder ce differend,
qui portoit qu’il n’auoit pas voulu hazarder les ori¬
ginaux, & que par ces articles la ſuppreſſion du Se¬
meſtre & de la Chambre des Requeſtes auoit eſté
accordée, & que les lettres en auoient eſté publiées
au Seau. Leſdits articles & ladite lettre furent leus &
renuoyez apres par le ſieur Saintot à Monſieur le
Tellier qui en a donné coppie, & a eſté dit par vn
des Deputez de l’Aſſemblée que les Deputez du Par¬
lement d’Aix demeuroient d’accord deſdits articles
accordez & deſdites lettres publiées au Seau. Quant
au Parlement de Roüen qu’il falloit attendre la vo¬
lonté de Monſieur de Longueuille, & que ce Parle¬
ment-là ne demandoit pas abſolument la ſuppreſ¬
ſion du Semeſtre, mais la reünion ou pluſtoſt incor¬
poration
 5