114 Procez verbal de la Conference
de vouloir conſiderer ce que les bleſſeures & les
ſeruices du Comte de l’Iſlebonne luy peuuent faire
eſperer, & luy donner les employs & la recompenſe
qu’il ſera iugé meriter. Signé, CHARLEsS DE
LORRAINE Duc d’Elbeuf.
Il a eſté obmis au memoire baillé par Monſieur
le Duc d’Elbeuf mon pere de parler de l’acquipatent
de cent mil liures accordez au Comte de Ricux ſon
fils en faueur de mariage & dont luy a eſté donné
breuet verifié en la Chambre des Comptes, de la¬
quelle ſomme il n’a pû tirer aucune choſe depuis
trois ans en çà que leurs Majeſtez luy ont fait cette
gratification; partant ledit ſieur Comte de Rieux les
ſupplie de le faire payer & luy donner vne aſſigna¬
tion qui ſoit bonne. Signé, LE COMTE DE RIEvx.
Memoire du Comte de Maure.
E Comte de Maure demande des lettres de re¬
uiſion du procés criminel extraordinairement
fait par Commiſſaires à feu monſieur le Mareſchal de
Marillac ſon oncle, au prejudice de diuers Arreſts
du Parlement, contre toute forme de Iuſtice, & erda
maniere que chacun ſç̧ait, & en conſequence de ce
qu’on l’a condamné injuſtement, l’on rende audit
Comte de Maure la charge de Lieutenant de Roy des
Eueſchez de Mets, Toul & Verdun, & le gouuerne¬
ment de la ville & citadelle de Verdun, ou bien la
ſomme de cinquante mil eſcus que ledit ſieur de Ma¬
rillac auoit payée pour ladite charge par ordre du feu
Roy, auec aſſeurance par breuet d’en eſtre rembourſé.
L
 J