32 Procez, verbal de la Conference
Que les Officiers de la Cour de Parlement & des
autres Compagnies, meſmes les Maiſtres des Re¬
queſtes qui ſeront nommez par Sa Majeſté juſques au
nombre de vingt-cinq, ſe retireront en tel lieu qu’il
plaira à SaMajeſté leur preſcrire, ſans qu’ils puiſſent
rentrer en la ville de Paris ny en d’autres lieux qu’en
ceux qui leur ſeront ordonnez, ny faire aucune fon¬
ction de leurs charges juſques à ce qu’il en ſoit au¬
trement ordonné.
Que tous les Arreſts qui ont eſté rendus par la¬
dite Cour depuis le 6. Ianuier dernier, tant pour
affaires generales que particulieres, enſemble celuy
du Iuillet 1648. concernant les impoſitions,
verifiées en la Chambre des Compres & Cour des
Aydes, ſeront caſſez & reuoquez, & les minuttes &
groſſes tirées des regiſtres de ladite Cour pour eſtre
remiſes és mains de ſa Majeſté.
Que les gens de guerre qui ont eſté leuez tant
dans la ville de Paris qu’au dehors & qui ſont encore
ſur pied ſeront caſſez & licentiez en vertu des pou¬
uoirs donnez tant par ledit Parlement que par la
ville de Paris.
Le Preuoſt des Marchands & Eſcheuins aſſiſtez
de bon nombre de notables Bourgeois demande¬
ront pardon au Roy pour tous les habitans de la ville
de Paris, leſquels poſeront preſentement les armes
ſans qu’ils les puiſſent reprendre qu’auec l’ordre &
commandement exprés de Sa Majeſté, à laquelle ils
jureront de nouueau de demeurer dans ſon obeïſſan¬
ce, & de ne ſe départir jamais de la fidelité qu’ils luy
doiuent,
 --ammm.-¬.¬22¬¬.¬2¬.. aaa-da-a-¬-¬a-a--a¬ . Aaaaaao aaaa¬ ¬
