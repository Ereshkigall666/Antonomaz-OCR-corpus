ſſPea-ar--pe¬¬¬¬e¬¬¬¬e-¬.¬¬¬-ooar-o-o-or¬aaa-ma¬ ¬
88 Procez verbal de la Conference
heures du matin Meſſieurs les Deputez ont eſté ſepa¬
rément ſalüer Monſieur le Duc d’Orleans & Mon¬
ſieur le Prince, leſquels les ont accueillis auec toute
ſorte de carreſſe & de teſmoignage de bienveillance,
& ont dit que l’on les verroit bien-toſt à Paris. Sur
les dix heures tous les Deputez en corps ont eſté
prendre congé de Monſieur le Duc d’Orleans, où
eſtoit auſſi Monſieur le Prince qui leur a teſmoigné
vne grande ſatisfaction & dit tout haut que la peine
qu’il auoit eu de ſeiourner à Ruel pendant neuf iours
luy auoit eſté tres- agreable, puis qu’elle auoit pro¬
duit la paix & la reconciliation de tous les cœurs.
Meſſieurs ayant reconduit Monſieur le premier Pre¬
ſident en ſon logis, on a donné ordre de ſe tenir
preſt pour partir à vne heure. Ils ſont partis ſur les
deux heures de Ruel, & eſtant arriuez à Saint Cloud
ils ont trouué par delà le pont Monſieur le Mreſ¬
chal de Grammont auec quantité de Seigneurs & de
perſonnes de condition qui ſont venus à leurs car¬
roſſes ſe conjouir auec eux de la paix, & ledit ſieur
Mareſchal de Grammont ayant fait ſonner les trom¬
pettes & donné trois compagnies de caualerie pour
eſcorte, outre la compagnie de ſes gardes, qui les
ont conduits iuſques aux portes de Paris, ils y ſont
arriuez ſur les quatre heures.
Du
l¬
e