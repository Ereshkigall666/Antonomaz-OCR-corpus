118 ProceZ verbal de la Conference
lement ſont parris de Ruel ſur les huit heures & ſont
arriuez à neuf heures à Saint Germain. Ils ſont deſ¬
cendus à la Capitainerie oùſont pareillement arriuez
monſieur le Duc de Briſſac Deputé pour monſieur le
Prince de Conty: le ſieur de Barrieres & le ſieur de
Greſſy pour Meſſieurs les Generaux: & le ſieur de
Hanqueteuille pour monſieur le Duc de Longue¬
ville. Comme on ſe diſpoſoit pour aller chez mon¬
ſieur le Chancellier, il a eſté demandé quelle place on
donneroit à monſieur le Duc de Briſſac & à ceux qui
eſtoient auec luy. Sur la diffieulté qui s’y eſt rencon¬
trée il a eſté reſolu que Meſſieurs les Deputez du Par¬
lement iroient deuant chez monſieur le Chancellier
pour regler la difficulté, & que monſieur le Duc de
Briſſac & les Deputez qui eſtoient auec luy atten¬
droient la reſponce à la Capitainerie. Auſſi-toſt leſdits
Deputez ſe ſont rendus chez monſieur le Chancellier
lequel eſt venu dans la chambre de la Conference par
vne porte à l’inſtant que leſdits Deputez entroient par
vne autre. Tous les autres Deputez du Roy s’y ſont
auſſi trouuez: Là s’eſt agitée tout debout la diffieulté
entre monſieur le Chancellier & meſſieurs les Preſi¬
dens, & a eſté reſolu que l’on mettroit la chaire du
Roy au bout de la table, & derriere qu’on mettroit
des ſieges pour monſieur le Duc de Briſſac & pour les
Deputez auec luy. La reſolution luy a eſté enuoyée
par le ſieur Saintot, & auſſi- toſt monſieur le Duc de
Briſſac eſt venu auec les autres Deputez. Apres auoir
ſalué tous les Deputez & receu le ſalut d’eux, tous
leſdits Deputez ſe ſont aſſis, ſçauoir ceux du Roy &
l