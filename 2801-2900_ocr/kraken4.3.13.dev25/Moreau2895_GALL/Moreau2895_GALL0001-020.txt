
10 Procez verbal de la Conference
monſieur le premier Preſident & monſieur le Preſi¬
dent de Meſmes au coſté droit, & de l’autre coſté
vis à vis Meſſieurs les Preſidens le Coigneux & de
Neſmond. Au deſſous de monſieur le Preſident de
Meſmes ſe ſont mis monſieur Nicolai premier Preſi¬
dent de la Chambre des Comptes, & monſieur
Amelot premier Preſident de la Cour des Aydes, &
au deſſous de monſieur le Preſident de Neſmond
monſieur Briſſonnet Maiſtre des Requeſtes, & en
ſuitte des deux coſtez Meſſieurs du Parlement de
Paris, ſelon l’ordre de leur reception, puis Meſſieurs
de la Chambre des Comptes, Meſſieurs de la Cour
des Aydes, & les derniers tout en bas au bout de la
table les ſieurs Fournier & Heliot Eſcheuins, & le
ſieur Berthelemy Conſeiller de Ville. Eſtans aſſis ils
ont auſſi-toſt eſté aduertis par le ſieur de Saintot,
que monſieur le Chancelier & monſieur le Tellier,
eſtoient deputez qui attendoient à la chambre. De
leur part monſieur le Preſident le Coigneux & mon¬
ſieur Viole ont eſté nommez, & ont eu charge de fai¬
re plainte de l’inexecution de la parole touchant les
cent muids de bled accordez, ayant receu lettres au
moment de l’Aſſemblée, qu’il n’eſtoit pas arriué vn
ſeul batteau de bled; quoy qu’il y en deuſt neant¬
moins eſtre entré trois cens muds; cent muids pour
Mercredy; cent muids pour Ieudy; & cent muids
pour Vendredy: & de faire auſſi inſtance d’auoir pre¬
ſentement des ordres pour les trois cens muids &
pour autre cent muids pour demain qui eſt Same¬
dy, & ainſi de iour en iour iuſques à reuocation.
l