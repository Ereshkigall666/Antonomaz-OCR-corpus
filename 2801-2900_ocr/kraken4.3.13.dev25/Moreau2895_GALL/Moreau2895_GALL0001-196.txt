186 Procez, verbal de la Conference
ges, gouuernemens, offices & Benefices, au meſme
eſtat qu’ils ſe trouuoient au ſixiéme de Ianuier dernier;
meſme les ſieurs Marquis de Noirmonſtier, Comte de
Fieſque, de Laigue,Saint Ibar, la Sauuetat & la Boulaye;
Comme auſſi que tous ceux qui ont pris les armes à
l’occaſion des preſens mouuemens, ſeront payez de
toutes les ſommes qui leur ſeront legitimement par
Nous deuës: A la charge que noſtredit Couſin le Prince
de Conty, autres Princes, Ducs, Pairs, Officiers de no¬
ſtre Couronne, Prelats, Seigneurs, Gentils-hommes,
Officiers, Villes & Communautez, & tous autres qui
ſe trouueront auoir agy & contribué aux choſes cy¬
deſſus, en quelque façon que ce ſoit; poſeront les ar¬
mes, & ſe departiront de toutes ligues, aſſociations,
traitez faits pour raiſon des preſens mouuemens, tant
dedans que dehors noſtre Royaume.
III. Les gens de guerre qui ont eſté leuez ſous les
ordres de noſtredit Couſin le Prince de Conty, ou en
vertu d’autres Commiſſions, ſeront licentiez inconti¬
nent apres la publication de la preſente Declaration,
à l’exception toutesfois de ceux que nous voudrons
retenir ſur pied, aux Chefs deſquels nous ferons don¬
ner nos Commiſſions.
IV. Tous les priſonniers tant de guerre qu’autres,
nommément le ſieur Mangot Conſeiller en nos Con¬
ſeils & Maiſtre des Requeſtes ordinaire de noſtre Ho¬
ſtel, les ſieurs de Tracy & Brequigny, & generalement
tous ceux qui ont eſté arreſtez & empriſonnez depuis le
6. Ianuier dernier, à l’occafion des preſens mouuemens,
en quelque priſon que ce puiſſe eſtre, ſeront mis en li¬
berté au iour de lapublication de la preſente Declara¬
tion.