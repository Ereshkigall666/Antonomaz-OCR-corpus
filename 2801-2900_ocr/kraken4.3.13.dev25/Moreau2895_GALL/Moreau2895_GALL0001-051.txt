tenuë à Ruel en 1649.
4I
les mains des boulangers à cauſe de la cherté du pain,
ce que Meſſieurs du Parlement n’ont pas trouué à
propos de leur accorder; mais bien leur a-t’on pro¬
ns qu’ils auroient du pain blanc à deux ſols ſix de¬
niers la liure, le bis-blanc à deux ſols, & le noir à dix¬
huit deniers, ce qui les a en quelque façon contentez:
leur apprehenſion eſt que ce bon marché ne dure pas
long-temps. Faites-nous la grace de nous croire touſ¬
jours, Meſſieurs, Vos tres-humbles & affectionnez
ſeruiteurs les Preuoſt des Marchands & Eſcheuins de
la ville de Paris, le Feron, Hachette; De l’Hoſtel de
Ville ce 8. Mars 1649. Au marge eſt eſcrit, Nous
auons appris auant le départ de ce courrier, que le Par¬
lement auoit donné Arreſt aux fins de cette lettre,
dont vous aurez ſans doute l’original par ſon arriuée.
Et au deſſus eſt eſcrit, AMeſſieurs, Meſſieurs les De¬
putez de la ville de Paris en la Conference à Ruel.
MsIEvR, Ie vous eſcriuis au dernier jour ce
que Monſieur de Boüillon m’auoit mandé concer¬
nant les inteeſts de Monſieur de Turenne, aujour¬
d’huy la declaration en a eſté faite au Parlement, par
laquelle il a eſté donné à entendre qu’il marchoit en
deçà, & que depuis dix jours il a paſſé le Rhin auec
toutes ſes trouppes, tant infanterie que caualerie, à
la reſerue d’vn regiment deſbauché par le Gouuer¬
neur de Briſac, dont partie commencç̧oit à le rejoin¬
dre. La Compagnie eſt fort en peine de n’auoir point
de nouuelles de l’eſtat auquel vous eſtes dans la Con¬
ference. Les differents bruits qui en courent icy
pourroient auſſi-toſt produire de mauuais que de