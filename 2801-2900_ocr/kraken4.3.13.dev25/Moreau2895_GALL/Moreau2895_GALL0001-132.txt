122 Procez verbal de la Conference
n’a autre but ny autre deſſein que de ſeruir la Ville
de Paris, & de donner la paix generale aux deux Cou¬
ronnes. C’eſt pourquoy elle n’exercera aucun acte
d’hoſtilité, & viura par tout aucc vn tel ordre que les
peuples auront ſujet de loüer vne ſi juſte intention
& de la ſeconder de toutes leurs forces. A cette fin
nous ordonnons à toutes les villes, bourgs & villages
d’apporter au Camp des viures, fourrages & autres
choſes neceſſaires pour la ſubſiſtance des trouppes,
leur promettant de ma part inuiolablement que le
tout ſera fort bien payé, & qu’ils ne receuront aucun
déplaiſir. Fait au Camp de Crecy, le 15. Mars 164.
Signé, NORMONSTIER. Et plus bas par Mon¬
ſeigneur, RAYMONT.
Apres la lecture Monſieur le Duc de Briſſac a dit,
Que la lettre eſcrite par l’Enuoyé de l’Archiduc n’e¬
ſtoit point du fait de Meſſieurs les Generaux. Que
celuy qui l’auoit eſcrite y auoit mis ce que bon luy
auoit ſemblé, & que Meſſieurs les Generaux n’auoient
autre deſſein que de faire la paix. Qu’à l’eſgard de
Monſieur le Marquis de Noirmonſtier, ce qu’il auoit
fait eſtoit auant la premiere Conference finie, & que
leſdits Generaux n’en auoient eu aucunes nouuelles
depuis. Qu’il eſtoit deputé par Monſieur le Prince de
Conty & Meſſieurs les Generaux auec Meſſieurs de
Greſſy & de Barrieres pour entrer en Conference
conjointement auec Meſſieurs du Parlement, & qu’il
auoit ordre de ne rien negotier ny reſoudre qu’auec
les Deputez de Monſieur de Longueuille. Monfieur
le Chanceliers’eſt addreſſé au ſieur de Hanquetouille