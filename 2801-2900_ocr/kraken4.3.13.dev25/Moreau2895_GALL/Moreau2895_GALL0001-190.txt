180 Procez verbal de la Conference
de l’acceptrer( ce que nous ne voulons pas croire)
neantmoins nous le ferons pleinement & entiere¬
ment executer à l’eſgard de voſtre Compagnie & de
noſtre bonne Ville de Paris & de tous nos autres
Sujets, & que nous n’entendons tenir nos trouppes
par deçà que juſques à ce que celles des Princes ſoient
licentiées, en ſorte qu’ils ne puiſſent rien entrepren¬
dre contre noſtre ſeruice; vous exhortans de contri¬
buer ce qui ſera envoſtre pouuoir pour le repos pu¬
bliec, auec aſſeurance que comme vous ne ſçauriez
rien faire de plus vtile à tout le Royaume & à noſtre¬
dite Ville de Paris, auſſi ne pouuez-vous nous rendre
de ſeruice plus agreable. N’y faites donc faute. Car
tel eſt noſtre plaiſir. Donné à Saint Germain en Laye
le3o. iour de Mars, 1649. Signé, LOVIS. Et plus
bas, DE GVENEGAVD. Et au dos eſt eſcrit: A
nos amez & feaux les Gens tenans noſtre Cour de
Parlement de Paris.
 Ladite lertre ouuerte & leuë, enſemble ladite
Declaration, la matiere miſe en deliberation a eſté
donné l’Arreſt qui enſuit:
E jour la Cour toutes les Chambres aſſemblées,
Aapres auoir veu les Lettres parentes en forme de
Declaration données à Saint Germain en Laye au
mois de Mars dernier, Signées, LOVIS. Et par le
Roy, la Reyne Regente ſa Mere preſente, DE GvE¬
NE GAVD. Et ſeellées en lacs de ſoye du grand Seau
de cire verte, expediées ſur les mouuemens preſens,
& pour les faire ceſſer, ainſi que le portent plus au
¬2l