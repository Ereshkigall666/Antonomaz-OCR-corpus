154 Procez verbal de la Conference
leurs Greffes que celuy qui s’obſerue au Chaſtelet de
Paris. Monſieur le Chancellier leur a dit, Que puis
qu’il n’eſtoit plus queſtion que de reglement ils y
pouuoient pouruoir, & prendre pied ſur les regle¬
mens faits pour Paris. Sur le deuxieſme, ils ont de¬
mandé, Que ces mots, comme ils faiſoient auparauant,
fuſſent oſtez; cela a eſté accordé. Sur le huitieſme,
touchant la diminution du prix du ſel, ils ont de¬
mandé celle d’vn eſcu pour minot, conformément
à la diminution de Paris. Monſieur le Chancellier a
dit, Que le Roy tiroit quatre francs moins ſur chacun
minot de ſel de Normandie que ſur celuy de Paris:
il luy a eſté reſpondu, Que la voiture eſtoit moins
chere à Roüen qu’à Paris. Monſieur de la Meilleraye
a dit, Que la diminution d’vn eſcu ſur chaque mi¬
not montoit à deux cens mil eſcus par an; Meſſieurs
de Roïen ont reſpondu, Qu’ils ſe contentoient pour
toutes diminutions de cinquante mil liures ſur le
ſel, & a eſté propoſé de leur en diminuër trente mih;
mais la propoſition n’ayant pas eſté acceptée elle a
eſté remiſe à la Reyne pour la decider. Il y a eu beau¬
coup de conteſtation ſur le dix-huitieſme article
touchant la deduction des ſommes ſur les tailles pour
la leuée des ſoldats, d’autant que les ſommes payées
par les habitans des Parroiſſes ſont compriſes dans
l’amniſtie generale, & ainſi qu’elles doiuent eſtre de¬
duites ſur les tailles à l’aduenir dont ils ont la quittan¬
ce, autrement les particuliers payeroient deux fois,
& ce ſeroitvne contrauention publique au Traitté,
& ont eſté reiterez les diſcours du jour precedent.
i