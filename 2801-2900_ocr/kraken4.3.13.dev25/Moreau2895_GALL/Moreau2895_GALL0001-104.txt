94 Procez, verbal de la Conference
qui ſont arriuez à Ruel ſur les cinqheures du ſoir, &
ont eſte logez les vns dans le Chaſteau, & les autres
en des maiſons particulieres.
Le Mercredy ſur les ſept heures du marin Mon¬
ſieur le Tellier eſt venu à Ruel viſiter Meſſieurs les
Deputez, afin de concerter l’ordre pour la Confe¬
rence & le rapporter pour en eſtre ordonné, auquel
ſieur le Tellier Monſieur le premier Preſident a fait
entendre, qu’arriuant à Saint Germain où ſe deuoit
tenir la Conference il eſtoit neceſſaire d’aller rendre
les deuoirs à la Reyne. Meſſieurs ayant diſné chez
Monſieur le premier Preſident au Chaſteau, ils ſont
partis de Ruel ſur le midy & ſont arriuez à Saint Ger¬
main à vne heure. Eſtans deſcendus à la Capitainerie
ils ont trouué Monſieur le Preſident de Longueil qui
leur a fait mille ciuilitez, & incontinent apres Mon¬
ſieur de Guenegaud Secretaire d’Eſtat eſt venu les
aduertir que la Reyne les attendoit. Ils ſont auſſi-toſt
allez au Chaſteau où ils ont trouué la Reyne dans
ſon cabinet, Madamoiſelle, Madame la Princeſſe,
Madame de Carignan, Madamoiſelle ſa fille, Mada¬
me la Ducheſſe d’Eguillon, Madame la Marquiſe de
Senecey, & beaucoup d’autres Dames y eſtoient auec
 ſa Majeſté: monſieur le Chantellier, monſieur le Ma¬
 reſchal de Villeroy, Monſieur de Saint Chaumont, &
quelques autres y eſtoient auſſi: Monſieur le premier
Treſident a dit à la Reyne, Que ce petit nombre
d’oſiciers luy venoit rendre leurs deuoirs & luy
donner des aſſeurances de la fidelité du Parlement:
 luy teſmoigner auſſi ſes ſentimens de la plus celebre
 