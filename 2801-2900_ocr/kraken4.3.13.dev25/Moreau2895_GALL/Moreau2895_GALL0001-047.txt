l
tenuë à Ruel en 169.
37
des, & que l’ordre accouſtumé en cas de conteſta¬
tion entre les Compagnies deuoit eſtre gardé, qui
eſtoit, que le Proeureur general de la Cour des Ay¬
des deſcendoit au parquet du Parlement, & en cas
que le differend ny fuſt pas t erminé, vn Preſident
& deux Conſeillers de ladite Cour venoient au Par¬
lement en conferer. Et Monſieur le premier Preſi¬
dent a eſté prié d’eſcrire à Monſieur le Prince de
Conty & à monſieur le Duc de Longueuille, pour
les prier de venir ou d’enuoyer quelqu’vn à la Con¬
ference; ce qu’il a fait, & meſme leu vne coppie de la
lettre eſcrite à monſieur le Duc de Longueuille, dont
la teneur enſuit:
MONsIEVR, Les Deputez de la Compagnie
qui ſont iey, ne doutent point que vous n’ayez eu
auis de la Conference qui ſe tient à Ruel, en laquelle
Meſlſieurs nos Generaux pouuoient aſſiſter, & encore
que l’eſtat de leurs affaires n’ait pas permis que nous
ayons receu cét honneur, ſe confiant de leurs inte¬
reſts en l’affection & en la fidelité qui leur eſt deuë
Da nous, nous ne pouuons paſſer outre auec repos
d’eſprit ſans vous en rendre compte, & vous con¬
urer d’y venir ou de nous enuoyer quelqu’vn qui
ſoit inſtruit de ce que vous pouuez deſirer, ce ſera
gloire à toute la Compagnie de vous y rendre ce
qu’elle doit, & de reconnoiſtre le courage auec le¬
quel vous vous eſtes porté en ce rencontre ſi impor¬
tant à la France, vous aſſeurant qu’en mon particulier
ie ſeray toute ma vie.
E iij