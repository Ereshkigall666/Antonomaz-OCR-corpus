
tenuë à Ruel en 169.
47
des effets de haine & de colere; Et s’eſtoient retirez.
A eſté leuë en ſuitte vne lettre du Preuoſt des Mar¬
chands dattée de ce jour, eſcrite aux Eſcheuins De¬
putez, dont la teneur enſuit:
MESSIEVRS, Nous venons preſentement de
receuoir la voſtre du 8. du preſent à neuf heures du
ſoir, par laquelle nous voyons que vous mettez les
eſperances au nombre des veritables poſſeſſions: car
vous croyez que nous auons tiré de Corbeil deux
cens ſoixante muids, quoy que nous n’en ayons tiré
que cent quatre-vingts.Il eſt vray qu’il nous en venoit
encore ſoixante muids: mais Monſieur Leſné Inten¬
dant de police dans l’armée qui eſt vers Corbeil les a
fait arreſter par vnordre exprés qu’il a dit à Monſieur
Leſcot auoir receu de Monſieur le Tellier. Par noſtre
precedente eſcrite d’hier à neuf heures du ſoir, nous
vous mandaſmes qu’il falloit bien prendre garde aux
ordres contraires, & en faire de grandes plaintes. Car
aujourd’huy nous n’auons receu que le quart de ce
qui nous auoit eſté accordé Ceſt pourquoy en vous
reiterant, Meſſieurs, ce que nous vous auons mandé
par noſtre precedente, demandez des ordres tres¬
exprés pour laiſſer paſſer tout ce qui nous eſt deu,
n’eſtant pas raiſonnable que l’on en faſſe comme des
rentes ſur les tailles dont on ne payoit jadis qu’vn
quartier. Ie croy auſſi qu’il ſeroit à propos que Meſ¬
ſieurs les Deputez demandaſſent paſſe-port & ſeu¬
reté pour quatre de Meſſieurs du Parlement & pour
leur ſuitte, ſoit en carroſſe à quatre cheuaux, ou à
cheual, ſuiuis de leurs gens; afin qu’ils puiſſent aller