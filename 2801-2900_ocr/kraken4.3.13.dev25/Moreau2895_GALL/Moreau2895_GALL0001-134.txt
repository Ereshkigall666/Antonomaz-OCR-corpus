124 Procez verbal de la Conference
Preſident luy dire, Que ledit ſieur Due de Briſſac
prioit Meſſieurs les Deputez de n’entrer point en la
Conference qu’il n’euſt moyen de leur parler aupa¬
rauant. Monſieur le premier Preſident a dit, Que l’on
alloit deſcendre à la Capirainerie, & que là l’on l’at¬
tendroit auec Monſieur le Comte de Maure qui ve¬
noit d’arriuer: & eſtans tous aſſemblez, Monſieur de
Briſſac eſt venu qui apris place apres Monſieur le Pre¬
ſident de Neſmond, & derriere luy s’eſt mis Mon¬
ſieur le Comte de Maure, & entre Meſſieurs, les ſieurs
de Barriere & de Greſſy. Monſieur le Comte de Mau¬
re a dit, Qu’il auoit charge de Monſieur le Prince de
Conty & de Meſſieurs les Generaux qui eſtoient à
Paris, de declarer, Qu’ils ſe deſiſtoient de toutes leurs
pretentions, pourueu que le Cardinal Mazarin fuſt
exclus du miniſtere, & que par ciuilité il n’auoit pas
voulu en faire la propoſition ſans en parler aupara¬
uant. Monſieur le premier Preſident luy a dit, Qu’il
preuoyoit bien la conſequence de cette propoſition
qui auoit eſté faite par deux fois par les Deputez du
Parlement dés la premiere Conference, & que neant¬
moins pour des conſiderations importantes on auoit
ſigné les articles, & que l’accommodement auoit eſté
accepté par la Compagnie. Que par arreſté leſdits
Deputez auoient charge de faire inſtance pour les
intereſts particuliers de Meſſieurs les Generaux,Qu’il
ſçauoit la charge qu’il auoit & s’en pouuoit acquitter.
Meſſieurs les Deputez ont eſté auſſi toſt aduertis que
meſſieurs les Commiſſaires du Roy les attendoient à
la Chancellerie, & ſont partis pour y aller auec mon¬
l