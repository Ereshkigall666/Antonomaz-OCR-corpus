34¬
tenuë à Saint Germain en 1649. 143
paix generale, & loüé hautement Monſieur le Prince
de Conty de la declaration qu’il auoit faite, en cas
que les ennemis ſe vouluſſent preualoir de l’eſtat où
ſe trouuoit la France, & la ſoumiſſion reſpectueuſe
du Prlement d’auoir remis le tout à la volonté de
la Reyne. Au meſme temps Monſieur le Chancelien
a dit, que pour teſmoigner la paſſion que la Reyne a
de conclurre la paix generale: elle auoir donné char¬
ge à Monſieur le Comte de Brienne d’aller trouuer
Mnſieur le Nonce & Monſieur l’Ambaſſadeur de
Veniſe qui ſont les Mediateurs entre les Couronnes,
pour leur faire connoiſtre les reſolutions priſes &
contenuës en la reſponſe du iour d’hier, afin qu’ils
les faſſent ſçauoir à Monſieur l’Archiduc, & qu’il.
conuienne d’vn lieu pour y enuoyer auſſi-toſt ſes
Ambaſſadeurs. On a leu incontitent apres les pro¬
poſitions de Meſſieurs les Deputez de Normandie
article par article, auſquels Monſieur le Chancelier
a fait premierement vne reſponſe generale, Que ne
ſe deuant traiter d’aucune choſe en la Conference que
de ce qui s’eſtoit paſſé depuis le 6. Ianuier, il n’y auoit
point d’apparence à beaucoup de leurs demandes;
& qu’auec Monſieur le Duc de Longueville depuis
la Declaration du 2. Octobre dernier on auoit con¬
certé vne Declaration particuliere pour la Prouince
de Normandie qui auoit ſes intereſts particuliers, &
en laquelle ils auoient eſté tous examinez; Et qu’a¬
pres eſtre demeurez d’accord de ces Lettres patentes
qui doiuent tenir lieu de Contract, on ne deuoit plus
faire telles propoſitions qui tendoient à eſteindre