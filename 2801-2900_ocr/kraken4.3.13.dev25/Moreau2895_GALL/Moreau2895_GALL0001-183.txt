tenuë à Saint Germain en 1649. I3
ſoient, qui ſe trouueront auoir auſſi contribué en
quelque choſe que ce ſoit à celles ſpecifiées à l’ar¬
ticle cy-deſſus; à condition auſſi de ladite renon¬
ciation.
Ce qui ſera pareillement obſerué à l’eſgard du ſieur
Marquis de Noirmonſtier, quelques choſes qu’il
puiſſe auoir traittées ou negotiées, auec qui que ce
ſoit, dedans ou dehors le Royaume, & à quelque
condition que ce puiſſe eſtre. Voulant ſa Majeſté que
ledit ſieur de Noirmonſtier & le ſieur de Legue, Saint
Ibal, de la Sauuetat, Comte de Fieſque & autres qui
ſe ſont entremis ou ont eſté employez en quelque
negociation & Traitté que ce ſoit, à cauſe des pre¬
ſens mouuemens joüiſſent du benefice des articles
cy-deſſus, à ladite condition de ſe departir de toutes
leſdites ligues, aſſociations, & Traittez par eux faits
ou autres.
Que tous actes, Lettres, Traittez & generalement
tous les eſcrits faits & expediez au ſujet des preſens
mouuemens, demeureront nuls & comme non ad¬
uenus, & ne pourront nuire ny prejudicier à qui que
ce ſoit, & qu’aucun n’en pourra eſtre recherché ny
inquieté à preſent ny à l’aduenir, ny auſſi s’en ayder
jamais au prejudice du ſeruice de ſa Majeſté & du re¬
pos de l’Eſtat.
Que les gens de guerre qui ont eſté leuez ſous les
ordres de mondit ſieur le Prince de Conty & de quel¬
ques autres perſonnes que ce ſoit, ſeront licentiez
incontinent apres la ſignature des preſens articles, à
l’exception toutesfois de ceux que ſa Majeſté voudra
Y iij