La Dme Simone en pleurant
Luy fit le premier compliment,
En verſant des larmes de ioye,
Beny ſoit Dieu qui vous enuoye:
Helas! i’eſtions tous en frayeur,
L’on nous diſoit, mon bon Seigneur,
Que l’on vous menoit à Vincennes.
Qu’auiourd’huy les fievres quattaines
 Puiſſent ſerrer l’impertinent,
Qui nous en a donné le vent.
Et qui diable l’oſeroit faire?
Ie ſçaurions bien nous en deffaire,
Monſeigneur, ie peririens tous,
Si quelqu’vn s’addreſſoit à vous
Pour vous faire vne telle offence,
I’auons touſiours la ſouuenance
Que vous nous donniſtes du pain,
Sans vous ie fuſſiens morts de fain.
Malgré ceux qui vous portent enuie,
Ie boutteriens pour vous nos vies.
Ne craignez point tous les jalous
De l’amour que i’auons pour vous,
Ny la malice de Condé́,
Ce que Dieu garde eſt bien gardé,
Perit ſouuent qui deuient traiſtre,
Ne faut ſe ioüer à ſon Maiſtre,
Il faut touſiours ſuiure ſon train,
Qui trop embraſſe mal eſtraint.
Celuy qui vit dans l’innocence,
Ne craint l’enfer ny ſa puiſſance,
Qui va touſiours ſon grand chemin
Doit faire à iamais bonne fin,
Monſeigneur, ſi Dieu vous aſſiſte,
Il n’eſt aucun qui vous reſiſte.
Pendant qu’ainſi elle haranguoit
Vn chacun au bon vin couroit.
Maiſtre Martin fut à la cage,
Et Maiſtre Pierre à̀ l’Hermitage,
 1

