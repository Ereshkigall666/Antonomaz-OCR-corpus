Le receut auec allegreſſe
En luy faiſant ceſte promeſſe,
Que ſa Majeſté dans ſon cœur
N’auoit pour luy point de rencœur
Mon deuoir m’oblige de dire,
Ou bien plutoſt de vous eſcrire
Que la Reyne Mere du Roy,
Pour teſmoigner la viue Foy
Qu’il a pour Dieu noſtre bon Maiſtre,
Faict ſa deuotion paroiſtre
En ceſte Octaue meſmement
Du tres-Auguſte Sacrement
Lequel dans l’Egliſe elle honore
Dans les Proceſſions encore
Elle le ſuit de pres en pas
Deuant comme apres ſes repas.
Le Roy pour imiter ſa Mere
Teſmoigne fa candeur ſincere
Auec Monſieur le Duc d’Anjou,
Nous qui viuons deſſous ſon jou
Deuons croire que noſtre vie
Sera d’vn grand bon-heur ſuiuie
Les nouuelles qu’vn Meſſager
Rapporta que ſans nul danger
La Flandre eſtoit en aſſeurance
 Comme le reſte de la France,
Et que l’Archiduc Leopold
Lequel auparauant a tort,
cC
l

J