¬ 
ont eſté admis à̀ l’audiance de leurs Majeſtez & ont de¬.
mandé la paix auec reſpect & humilité: Sa Majeſté a
eſté portée par ſa bonté naturelle à eſcouter fauorable¬
ment la tres-humble ſupplication qu’ils luy ont auſſi
faite, our ſe rendre plus dignes de cette grace, & auoir
plus dé moyen de diſpoſer toutes choſes à l’obeiſſance
qu’ils doiuent à ſa Majeſté, de leur vouloir accorder
vne ſuſpenſion d’armes pour quelques iours, Sa Ma¬
jeſté, par l’aduis de la Reyne Regente ſa Mere, a accor¬
deé ladite ſuſpenſion aux conditions ſuiuantes.
I.
Tous actes d’hoſtilité ceſſeront entre les troupes
 de ſa Majeſté qui ſont deuant la ville de Bordeaux, tant
ſur la terre que ſur la Riuiere, & celles qui ſeruent à la
defenſe de ladite ville, tant ſur terre que ſur la Ri¬
uiere, enſemble Ies habitans de ladite Ville & Faux¬
bourgs, pendant ſix iours entiers, qui commenceront
Vendredy prochain ſeizieſme de Septembre à ſixheu¬
res du matin, & finiront à meſme heure le Ieudy enſui¬
uant vingt-deuxieſme dudit mois.
II.
Pendant la durée de ladite ceſſation d’hoſtilirez, il
ne pourra eſtre aduance ny entrepris aucun trauail de
part ny d’autre, & demeureront tous les poſtes & tra
uaux tant dehors que dedans la ville en l’eſtat où ils ſe
trouueront Vendredy prochainà ſix heures du matin;
& pour le fidelle accompliſſement du preſent Article,
il ſera donné deux oſtages de chatune part, qui auront
liberté de viſiter quand il leur plaira leſdits poſtes&tra¬
uaux, pour empeſcher qu’il ne ſoit rien innoué, & en
cas qu’il euſt eſté fait-quelque contrauention, elle ſera
reparée ſur le champ, & les choſes remiſes au premier
eſtat.
III.
Il ne ſera point permis à ceux d’vn party d’aller
dans les quartiers de l’autre, ſous quelque pretexte que
