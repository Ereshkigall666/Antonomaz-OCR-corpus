34
A les parties appointées;
Ht tant ſur lettres preſentées,
Que ſur les interuentions,
En droict auecque jonctions.
Alors Gaultier leuant la creſte,
A fait iudiciaire requeſte.
Et le ſequeſtre a demandé,
Tant que le procez ſoit vuidé:
Mais la requeſte l’on appointe,
Et comme le reſte elle eſt jointe.
Là deſſus ſe leue la Cour,
Et laiſſe le doré ſejour,
De cette chambre lambriſſée.
Où Iuſtice eſt bien diſpenſée,
Apres la foule s’en alla,
Et tout le peuple s’eſcoula:
Ie croy que toutes les parties,
Apres qu’elles furent ſorties,
ant demandeurs, que deffendeurs,
Remercier furent Meſſieurs:
Car touchant la noble Ducheſſe,
Que dſpoſition expreſſe,
A colloquée vtilement,
Dedans ce fameux teſtament,
Elle ſçait que trop bien ſon monde,
Et de trop de ſageſſe abonde,
Pour s’oublier de ſon deuoir,
A quoy nela faut eſmouuoir.
Quand à moy, faut que ie tedie,
Que pendant cette tragedie,
Chaleur m’auoit tant alteré,
Que ma foy ie fuſſe expiré,
Si i’euſſe eſté long- temps ſans boire;
(Auſſi n’eus-je eſcrit cetre Hiſtoire,)
Ie te diray donc nettement,
Que ie m’en allay joliment,