
Il donna quelques Louys d’or,
Si bien pour ſeureté plus grande,
Que le battu paya l’amende:
Encor ne fut-il pas faſché
D’en eſtre quitte à ce marché.
Ce vacarme ceſſoit à peine,
Et l’on alloit reprendre haleine,
Quand vn Carroſſe orné de vert,
Par fortune fut deſcouuert,
Il trainoit aueçque viteſſe
Vers le Palais de ſon Alteſſe.
La Mareſchale d’Orlan0,
Qui ſouuent comme vn Godeno,
Montroit le nez à la portiere,
Et puis ſe tiroit en arriere,
A voir ſon habit vn peu neuf,
On l’a cru Madame d’Elbeuf,
Qui ( cecy dit par parentheſe)
Eſt dehors de ce Dioceſe,
A l’inſtant ſans plus conſulter
Le Cocher vint à culbuter,
Et frappé de plus d’vne pierre,
Donna bien-toſt du nez en terre:
Les Laquais ne furent pas mieux,
Les rondins volerent. ſur eux 3
Mais auec tant de violence,