Chacun diroit eſchine, eſchine
Ce ſont pendars de Mazarins,
Et lors ie vous tiendrois bien fins,
Si par vn tour de paſſe-paſſe
Vous amuſiez la populace,
Qui viendroit à grands coups de poing.
Faire tôpe ſur voſtre groing
Sur tout ſi dans l’autre ſemaine
Aupres de la Samaritaine.
Dame Anne euſt peu vous deſcouurir
Vous auriez eu bien à ſouffrir, e..
Branquas qui n’eſt pas vne beſte
Ne fut iamais à telle feſte
Qu’il ſe vit vn certain Mardy,
Sur le Pont-neuf apres midy:
Encore qu’il ſoit pour la Fronde,
Comme il le iure à tout le monde.
Il entendit crier bien fort,
Aſſomme, il en veut à Beaufort,
Lors eſtourdy d’vn tuë, tuë.
Il ſent que ſur luy l’on ſe ruẽ,
Il perd de ſes cheueux dorez,
 Il voit ſes habits deſchirez,
Et s’il n’euſt bien dit, oü̂y, & voire,
On l’auroit contraint de trop boire:
Toutesfois pour leur peine encor,