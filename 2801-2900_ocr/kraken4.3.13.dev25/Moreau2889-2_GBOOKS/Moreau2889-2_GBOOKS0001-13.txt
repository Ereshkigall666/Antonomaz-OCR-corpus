tes ſortes d’allarimes à cauſe d’vne armée qui eſtoit
autour de la ville, & qu’vn de nos gens auoit eſté́
enleué́ dés le leudy au ſoir dans vne hoſtellerie par
vingt hommes que Monſieur d’Hocquincourt auois
enuoyez pour cet effet, & mené à Pons, où il fut
gardé iuſques au Dimanche, & menaſſé par plu¬
ſieurs fois d’eſtre pendu s’il ne diſoit le lieu où nous
eſtions retirez. Cela nous fiſt reſoudre de ſortir de
la ville aà la porte fermante deguiſé, parce que nous
eſtions obſerué de toutes parts, accompagnez ſeu¬
lement du ſieur de Gizy Gentilhomme de nos amis,
& du ſieur Bautru Subſtitut du Procureur du Roy,
qui ne voulurent point nous quitter. Nous mar¬
chaſmes à pied deux grandes lieuës & demie, & ar¬
riuaſmes à la Houſſaye, appartenant à vn Gentil¬
homme nommé le ſieur de Barbezy, duquel nous
fuſmes fort bien receus, où ayans demeuré́ deux
heures il nous donna des cheuaux; Nous trouuaſ¬
mes auec luy le ſieur de Sainct Marc-pied-de-fer, le¬
quel voyant la reſolution que nous auions priſe de
nous retirer à l’Abbaye d’Hilo nous pria de pren¬
dre la maiſon de ſon pere qui eſtoit à̀ neuf lieuës de
là, & que nous ſerions en toute ſeureté. Nous ac¬
ceptaſmes les offres de ce Gentilhomme, & partiſ¬
mes de la Houſſaye auec luy, les ſieurs de Gizy &
de Bautru, & marchaſmes toute la nuict pour arriuer
le main à Saint Mars, qui etoit le Dimanche qua
 torieue