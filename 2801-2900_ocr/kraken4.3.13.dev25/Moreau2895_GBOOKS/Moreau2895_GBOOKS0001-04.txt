: ee,
 PROCEZ VERBAVXY DES
   7 E
deux Conferences.
La premiere tenuéë à Ruel le dernier jour de Feurier &
autres jours ſuiuans: Entre les Deputez du Roy &
les Deputez du Parlement, & autres Compagnies
ſouueraines.
Da 28. & dernier Feurier 1649. du matin.
og E jour la Cour toutes les Chambres aſſemblées, ayant deliberé ſur
 le recit fait le iour d’hier par Monſieurle premier Preſident, de ce
qui s’eſt paſſe à Saint Germain en Laye en laDeputarion faite vers
lo lun epnenileoenues o ereounoe dernreie oen de ue erns
&e de la propoſition faite de tenir vne Conference pour aduiſer à ce qui
eſt neceſſaire pour le bien de la Paix generale & ſoulagement des peu¬
ples, & oüy ſur ce les Gens du Roy, A eſté arreſté & ordonne que ladite
Conference ſera tenuë en lieu ſeur, tel qu’il plaira au Roy & à la Reyne.
Qu’à cette fin y aſſiſteront quatre Preſidens de ladite Cour, vn ou deux
des Generaux, deux Conſeillers de la grand’Chambre, vn Conſeiller
de chacune Chambre des Enqueſtes, & vn des Requeſtes; Qu’il y aura
auſſi vn Maiſtre des Requeſtes; deux de chacune des Compagnies
Souueraines de cette Ville, & le Preuoſt des Marchands, ou en ſon
abſence l’vn des Eſcheuins: leſquels auront plein pouuoir de traiter
& reſoudre ce qu’ils iugeront par leur prudence & qui ſera trouué
plus aduantageux pour le bien de l’Eſtat, pour le ſoulagement du
peuple, & particulierement de la Ville de Paris, authorité des Com¬
pagnies & conſeruation des intereſts de ceux qui ont teſmoigneé fi¬
deité & affection en cette occaſion ſi importante, dont ſera donné
aduis au Sieur Duc de Longueuille, auſdites Compagnies Souuera¬
nes de Paris, aux Deputez des Parlemens de Roüien & d’Aix en Pro¬
uence, & auſdits Preuoſt des Marchands & Eſcheuins; Et ſeront les
Gens du Roy deputez pour aller voir ledit Seigneur Roy & ladite Dme
Rey ne Regente, pour leur faire entendre le preſent arreſt́, & les ſup¬
plieront de la part de ladite Cour, Que ſuiuant la parole donnée les paſ¬
ſages ſoient ouuerts pour la liberté des choſes neceſſaires en cette Ville,
& ont eſt́ depurez Meſſieurs le premier Preſident, de Meſmes ſecond
Preſident, le Coigneux & de Neſimond auſſi Preſidens, de Longueuil
A