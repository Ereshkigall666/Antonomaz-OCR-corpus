
14.
Et qu’aprés tout cela, il ne peut reuenir,
Lors que le Cardinal entra dedans la chambre,
! Dont les paués eſtoient de pur or & fin ambre.
Il s’encline ſi bas, que pour le releuer,
 On ſe mit deux ou trois pour le mieux ſouleuer,
 Il redoubla trois fois vne humble reuerence,
Tous les Diables gardoient vn merueilleux ſilence,
Quand Monſieur Mararin commenca ſon diſcours,
Diſans à Lucifer, Prince que tous les iours,
Reuenez plus puiſſant, faite moy cette grace,
Que ie puiſſe parler à tous ceux de ma race,
Exprés, ie ſuis venu vous rendre mon deuoir,
Permettez, s’il vous plaiſt, que ie les puiſſe voir,
Deſſus voſtre bonté tout mon eſpoir ſe fonde,
l’eſpere que bien-toſt ie reuerray le monde,
Où ie celebreray la grande affection,
Que vous portés à tous, ma ſatisfaction,
Dans ce iour, s’il vous plaiſt, ſe trouuera parfaite,
En obtenant de vous tout ce que ie ſouhaite,
 A peine pouuoit-il acheuer ſes propos,
que Lucifer manda que Madame Atropos,
Le menaſt tout par tout, luy faiſant voir la place,
Dans vn fort bel endroit entre ceux de ſa race,
Lucifer luy donna quelques enſeignemens,
Afin d’entretenir touſiours ces mouuemens.
e  le e e is e ei le enoe e lein