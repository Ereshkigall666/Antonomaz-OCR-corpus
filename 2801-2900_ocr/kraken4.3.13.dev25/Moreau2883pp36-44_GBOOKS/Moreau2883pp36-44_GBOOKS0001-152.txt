CXVII.
Il faut iuger
des deſſeins
des Princes
par le Cabinet
& n0 par la
Baſſe-Court.
trois Heros du Sang de nos Souuerains n’eſtoient en priſon.
Certes ſi Charlemagne, ſi Sainct Louys, ſi Henry le Grand
voyoient cette belle œconomie dans noſtre Gouuernement,
ie ne ſçay s’ils ne croiroient point voyant la laſcheté Fran¬
çoise qui le tolere, que la Couronne qu’ils ont defſendüe
contre les inuaſions des Eſtrangers par vne generoſité plus
que virile, ſeroit tout à faict tombée en quenoüille. Nous
ſerons bientoſt ſans Nobleſſe, puis que les Gentilshommes
ſouffrent qu’il n’y ayt preſque plus de Princes. Qui les peut
garantir de la mort s’ils ſont entre les mains d’vn Tyran de
Sicile qui vomit ſon venin pour les en empoiſonner, & qui
deployera ſa fureur contre eux, de peur que leur innocence
eſtant reconnuẽ, ils n’obligent vn iour le Roy de d́ployer
ſa iuſtice pour les vanger d’vn bourreau qui les perſecute?
Ils ne ſe contentent pas d’auoir fait de leur palais des
ſolitudes aftreuſes, il y tient encore des ſatellites pour les
ſaccager quand il ſe verra deſeſpere; comme il tenoit au¬
tresſois des eſpions pour y obſeruer les diſcours meſmes des
domeſtiques, afin d’en charger les Maiſtres. Mais bien que
ce ne ſoient que de maniſeſtes ſuppoſitions que ce Seruient
allegue au ſubiect du Haure, & de la souueraineteé preten¬
düe de Normandie, il penſe par là flater le Cardinal, &
pource qu’eſtant valet, il eſt entré par des voyes infames
dans les plus ſecrets Cabinets d’Italie, il veut faire croire
que nos Princes produiſent dans la Baſſe Court les reſultats
de leur Conſeil. D’autres Grands que nous cognoiſſons,
& qui s’ouurent pluſtoſt à des laquais qu’à des Gentilshom¬
mes, pourroient tomber dans cette ſoibleſſe, & en de plus