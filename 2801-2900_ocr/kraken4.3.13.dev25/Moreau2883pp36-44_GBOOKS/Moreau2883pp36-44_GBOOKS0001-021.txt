en ceſte Cour. Oû, comme Leurs Majeſtez receurent il y a
quelque temps, les triſtes nouvelles de la barbarie que la
Chambre baſſe du Parlement d’Angleterre a exercée ſur la
perſonne ſacree de ſon Roy, dont j’ay pris ſujet de m’inſor¬
mer plus au vray de toutes ſes circonſtances, pour vous
donner le plus tard que je pourray dans ſon eſtenduë vne
ſi facheuſe nouvelle, laquelle a eſté receuë par Leurs Ma¬
jeſtez, avec l’indignation qu’elle méritoit:
Ainſi furent-elles grandement réjoüies par la ratification
de la paix d’entre l’Empire & la France, ſigńe de l’Empe¬
reur, & de l’eſchange des inſtruments de cette Paix ſait
entre les Plenipotentiaires de ces deux grandes Couronnes:
leſquelles par ce moyen demeurent plus affectionnées l’vne
envers l’autre qu’elles nont jamais eſté ennemies.
En réjoüiſſance de laquelle bonne nouvelle, qui vray¬
ſemblablement nous en va bien produire d’autres, Leurs
Majeſtez en firent ſolemnellement chanter le Te Deum,
dans la Chapelle de ce Chaſteau de Saint Germain en Laye,
le 2 de ce mois, ſur les 4 heures apres midi, en leur pré¬
ſence & de ſon Alteſſe Royale, de Mademoiſelle, du Prince
& de la Princeſſe de Condé, de Son Eminence, des Ambaſ¬
ſadeurs de Portugal, de Veniſe & de Savoye, du Chancelier
de France, de pluſieurs Archeveſques & Eveſques, entre
leſquels celui d’Aire pontificalement veſtu fit les ćrémo¬
nies de cette action, où aſſiſtérent auſſi les Secretaires
d’Eſtat, & pluſieurs autres Seigneurs du Conſeil & de cette
Cour: La cérémonie ayant eſté ſerḿe par vne muſique
martiale de fiſres, de trompettes & de tambours, qui diſoyent