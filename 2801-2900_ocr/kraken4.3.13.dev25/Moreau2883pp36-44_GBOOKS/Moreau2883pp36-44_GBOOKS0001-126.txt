XCI.
47
ſouffroit Temple contre Temple, & receuoit la loy de ſes
Subjets, des conseils trop mols l’empeſchant de la leur
donner.
Enfin tous les Traitez precedents ont eſté pleins d’im¬
Q prudence, ou de foibleſſe, de perte ou de honte pour nous.,
au lieu que celuy de Munſter s’il eut eſte conclu comme il
pouuoit l’eſtre, & qu’il eſtoit bien concerté, eſtoit remply
d’vne prudence genereuſe, & d’vn profit glorieux. Les
Aigles lmperiales qui s’en eſtoyent volées hors de cet Eſtat,
nous laiſſoyent de leurs meilleures plumes, & la Maiſon
d’Autriche qui croyoit tout engloutir rendoit gorge. Nos
Alliez eſtoyent aſſeurez, & les vns prenant de nouuelles
Prouinces, on rendoit aux autres, celles que leurs ennemis
auoyent vſurpeées. Les Hollandois qui ont traitté ſans nous
traittoyent auec nous, & la Flandre qui nous paroiſt ſor¬
midable éſtoit lors effraýe, nous laiſſant ſes places de
deffence entre les mains. La domination Frçoiſe demeu¬
roit au dela des Alpes ainſi que des Pyrenées, & le Rhein
eùt parlé nôtre langue comme la Seine. Enfin la France
que nos guerres domeſtiques auoyent empeſcheée de ſonger
aux conqueſtes étrageres reprenoit de nos iours les bornes
des anciennes Gaules. Ie voudrois bien mettre icy les ar¬
ticles particuliers d’vne ſi haute negotiatiõ; mais outre
qv’un projet n’eſt pas vn Traite ſormel, & que tout a eſté
rompu, quoy que les principaux poincts fuſſent arreſtez;
ie ne puis parler qu’à regret, d’vn ſujet ſi beau, pource
que tant de cauſes agiſſantes n’ont pas eu leur dernier effet,
& que pour le malheur de la France, qui n’eſt pas encor ̀