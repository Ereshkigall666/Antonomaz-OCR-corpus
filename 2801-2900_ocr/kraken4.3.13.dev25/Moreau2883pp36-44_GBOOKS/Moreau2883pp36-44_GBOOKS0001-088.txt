le d’Orleans,
ce ſut le ſe¬
cours de Mon¬
argis, & la
déſaite des
Anglois.
XV.
Le Cormte de¬
ſend Orleans
auec la pucelle
Ieanne.
il ſe reſolut d’employer pour l’Eſtat vn threſor qui eſtoit
venu de la liberalité du Roy, & de prodiguer ſa vie & ſon
bien pour le reſtabliſſement de la Monarchie, ſachant bien
qu’il ſeroit par là vn fondement inébranlable à ſa Maiſon.
L’occaſion ne manqua point à vne ſi belle reſolution, l’An¬
glois ayant deſia pris vne moitié de la France, & pourſuiuant
l’autre; & le Roy ne cherchant qu’à donner de l’emploi à
ceux qui pouuoient luy rendre vne partie de ſa Couronne.
Le coup d’eſſay de Iean fuſt le ſecours de Montargis que les D rfins,
Monſtrele!,
ennemis auoient eſtroittement aſſiegé, & la défaitte de leur pf
armée ſous les Comtes de Varuilt, & de Suffoll, qui enflez OGilles &e.
de leurs victoires paſſées, croyoient tout emporter, & ſe
virent pourtant vaincus par vn ieune Prince. Enfin, auec
ſeize cens hommes, il en defit plus de trois mille bien retran¬
chez. Ce n’eſt pas le grand monde, mais le grand cœur
triomphe dans les armes.
Ce bon ſuccez l’enhardit à ſouſtenir le long & violent
ſiege d’Orleans formé par la plus grande armée que l’Angle¬
terre eut iamais enuoyée en France; & toutefois auec dix¬
ſept cens ſoldats d’élite, Iean ſauua vne place dont le Comte
de Clermont, fils du Duc de Bourbon, n’auoit oſé entre¬
prendre la deffence. Il ne ſe contenta pas de la ſauuer, il
détruiſit encor le Camp ennemi par le fer & par le feu:
bref, il fit perdre ſix mille hommes aux Anglois, outre leur
meilleur Chef le Comte de Saliſbery, ſans qu’il y perit de
noſtre coſté que cent hommes. Cette place conſeruée em¬
peſcha la ruine abſoluẽ de la France; & quoy qu’on en
attribuẽë vne partie de la gloire à la valeur miraculeuſe de la