 p¬
4
 tes de ceux qui pour s’eſtre eſleuez plus haut que leur
naiſſance ne le permettoit, ont voulu trancher des
Souuerains & des demy-Dieux. Et certes ce qui a ſer¬
y autresfois d’eſtonnement aà̀ tous les ſiecles & à nos
Ayeux, eſt auiourd’huy aſſez viſiblemeat confirmé par.
la diſgrace de Mazarin.
I’auois touſiours bien preueu que ſon bon-heur ne
ſeroit pas de longue durée, & qu’il en eſt ordinaire¬
ment de ces hautes fortunes, comme des vapeurs &
des exhalaiſons qui ne s’eſleuent que pour tomber peu
de temps apres. Pour ſe maintenir glorieuſeent Ma¬
zarin n’auoit qu’à faire tout le contraire de ce qu’il a
fait. ll deuoit bien penſer que ſa qualité d’Eſtranger
en France, la mort du Marquis d’Ancre (taliencom¬
me luy) dont la memoire eſt encore toute fraiche, l
rendroient odieux à des peuples qui n’ont point ac
couſtumé de porter vn joug eſtranger. C’eſt vn des
plus grands maux que le feu Cardinal de Richelieu ait
cauſeé à ce Royaume, d’introduire ce fourbe, & ie
m’eſtonne que ce bel eſprit ſe ſoit laiſſe dupper, luy
qui ne le fut iamais de perſonne. Ce que ie treuue de
plus eſtranges, c’eſt que monſieur le Cardinal ayt dé¬
truit apres ſa mort, & qu’il auoit eſleué auec tant de
gloire, lors qu’il eſtoit viuant, & que ne nous ayant
fait que du bien durant ſa vie, il nous ait fait du mal
dans le tombeau. Mais ne troublons pas les cendres
des morts, & croyons qu il ne voit qu’auec beaucoup
 de compaſſion les miſeres que ſouffre la France, du
lieu
