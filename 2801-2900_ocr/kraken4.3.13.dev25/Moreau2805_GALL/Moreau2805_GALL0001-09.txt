4
Barbe pendante au vieil menton
D’vn auare & laſche poltron,
Barbe de boue, barbe de chevre
Barbe qui deſcend d’vne levre,
Qui cache vn ratelier de dents
Plus puantes que ſoulfre ardent.
Barbe qui entoure vne bouche
Qui produit vne voix farouche.
Barbe qui pend le long d’vn col
A qui ie ſouhaite vn licol,
Barbe qui couure vne poitrine
D’ou ſort le mal qui nous ruine.
Barbe d’vn maudit loup-garoux
Qui canſe mon iuſte couroux,
Tu ſentiras barbe de laine
Les traits plus piquans de ma haine,
De laine, non, ie me dédis,
Il m’eſt permis, ſi i’ay mal dit,
De me reprendre & de mieux dire..
Diſons donc mieux, & faiſons rire
Tous ceux qui ces vers eſcriront,
Ou eſcrits apres les liront.
N’appellons plus barbe de laine
ne barbe qu’auons en haine:
Ce mot eſt trop doux pour celuy
Qui s’engraiſſe du bien d’autruy,
Qui abandonnant ſa patrie
Noircit ſa memoire fleſtrie,
 Et comme vn laſche renegat
 Trahit ſon Roy & le Senat.
Ap¬