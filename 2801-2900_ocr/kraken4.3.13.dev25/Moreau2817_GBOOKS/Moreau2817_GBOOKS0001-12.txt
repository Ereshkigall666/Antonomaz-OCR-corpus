
1
 
oſent dire que leur Gouuerneur rune abſolument la Pro¬
uince de Guienne: parce qu’ils oſent s’oppoſer à la tyrannie
de Monſieut d’Eſpernon, & parce qu’il y deſire faire l’eſta¬
bliſſement d’vne de ſes Niepces, luy voulant donner pour
appanage la meilleuare Prouince du Royaume; & pour s’en
rendre plus facileme nt le maiſtre, luy a conmandeé, (faiſant
ſemblant de faire payer les tailles au Roy)(le nom duquel
on reuere tant qu’on ſouffre tout) de ſaccager les Villes,
ruiner les peuples, deſmolir les maiſons, violer les femmes,
prophaner les Egliſes, deſcendre les cloches; enfin, de ren¬
uerſer tour le bas Limoſin & les lieux d’alentour; pour ne
pas trouuer reſiſtance lors qu’il voudra, comme il a delia
dit, adler faire couper des teſtes à Bourdeaux. Voulant rendre
cette Prouince entre les mains de ſa Niepce, ſi captiue,
qu’elle la puiſſe remettre entre celles du Roy d’Eſpagne,
pour ldequel il rauale, quand il aura quitté la France, qu ne
ſera pas aſſez-toſt pour noſtre bon-hear.
Les innocens doiuent-ils eſtre les victimes des malices
d’vn Eſtranger? les peuples François doiuent-ils eſtre ſa¬
crifie aux mauuaiſes entrepriſes d’vn Italien? les Egliſes
oat-elles eſte faites pour eſtre le theatre funeſte des ſales
 impietez des factieux d’vn Mazarir, c’eſt à dire d’vn demon?
les filles & les femmes doiuent-elles eſtre violées par les
complices de ſes deteſtables deſſeins? les enfans du berceau
doiuent-ils eſtre immolez à la tyrannie d’vn Miniſtre Sici¬
lien Penfin la France doit-elle perir pour donner lieu à vn
Eſpagnol d’y faire ſon eſtabliſſement, & celuy de ceux qui
trempent auec luy leurs mains dans les meſmes ſacrileges
qu’il fait cruellement exercer par tout le Royaume, cepen¬
dant qu’il flatte ceux de Paris, qui ne cognoiſſent pas que!
pa; ce moyen il les perdra ſans leur dire mot, puis que cetto
Ville ne vit que du bien que les eſtrangersy portent. Sont¬
ce les ſentiments d’vn Roy de France ? ſont-ce les deſſeins
d’vne Reyne pleine de bonteé & de clemence? ſont-ce les¬
moyens dont ſe ſert vn Miniſtre qui veut eſtab’ir le repos
