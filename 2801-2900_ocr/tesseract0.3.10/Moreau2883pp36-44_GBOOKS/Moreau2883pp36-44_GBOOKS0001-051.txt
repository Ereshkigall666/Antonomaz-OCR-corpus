4

des nommez Lefpine & des Sauoyrs Scrgents. On croyoit
que les Bourgcois de Harfleur fouftiendroicnt & empefche-
roient l'entrée du fieur de Sandouuille que Monfieur de
Longucuille enuoyoit, mais on ne fçauoit pas quelles ficurs
du Bocault & de Saint Valle y venoient auec deux mille
hommes pour fe faifir de ce pofte auancé & confiderable
pour la ville du Haure :

Le Samedy vingtiefme le fieur Boilcfevre Capitaine du
Regiment d'infanterie du fieur du Bocault, fit fommer Har-
fleur de receuoir leurs troupes, autrement qu’il ne leur dô-
neroit aucun quartier, les habitans capitulerent & cependant
enuoyerent au haure aduertir de ce qui fe pafoit.

On tint confeil de guerre, & on iugea à propos d’enuoyer
du fecours parce qu’il feroit honteux qu’vne ville defpen-
dante du gouuernement du Haure, & à la portée du canon
de fa Citadelle fut prife fans du moins tefmoigner qu’on
eftoit en eftat de ne rien craindre.

On tira donc de la ville et Citadelle deux cents cinquante
hommes fous la conduite des fieurs de Beauplan, laffac
Capitaines, & les ficurs Beauregard, & la Guillotiere Lieu-
tenäts, mais eftans proches de Harfleur ayant defcouuert
quelque Caualerie, l’efpouuante les faifit, & fe ictterent
dans le Marets aucc telle confufion & defordre qu’ils ne
peurent fe retirer au Haure qu’à dix heures du foir, il eft
vray que la garnifon n’eftant entretenuë comme du temps
du deffun&t Cardinal, les Officiers qui y commandent font
plutoft retirez dans ce lieu pour profiter de la vente du fel
que pour fe mettre en eftat de feruir.
