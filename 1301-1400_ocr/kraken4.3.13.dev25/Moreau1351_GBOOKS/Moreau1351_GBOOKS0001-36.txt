



J7
berté de faire connoiſtre au Roy les neceſſitez deſon Eſtat,
& rendre les Remonſtrances inutiles & illuſoires, en ne les
liſant point, dont il arriueroit vn grand inconuenient; d’au¬
tant que les Officiers de ſa Majeſté, deuans reſpect & ſoû¬
miſſion aux Ordres qui venoient de ſa part, s’ils auoient
creance que ſes Ordres fuſſent ſurpris, ou ne fuſſent pas
donnez en ſuitte d’vne connoiſſance parfaite de la veriteé,
ils ne pouuoient pas y auoir la meſme deference, meſmes
s’ils eſtoient priuez de cette conſolation, de luy faire enten¬
dre leurs plainces par les voyes ordinaires & legitimes: Que
nous le ſupplions de nous faire cette juſtice, & à luy-meſ¬
me, puiſque c’eſtoit pour le bien de ſon Eſtat. Ce que le Roy
ayant entendu, il nous dit de nous rerirer, & qu’il nous
rendroit reſponſe, meſme ſur la lecture des Remonſtrances.
Surquoy apres auoir de nouueau inſiſté, nous fuſmes dans
vn Cabinet proche la Chambre du Roy vn quart d’heure;
puis eſtant rappellez, le Roy nous di, Qu’il auoit comman¬
dé à M. leGarde des Seaux de nous faireſa reſponſe, qui fuſt
autant que nous la puſmes recueillir.
Que le Roy luy commandoit de nous dire; Qu’il trouuoit
eſtrange que le Parlement, lequel auoit toûjours reſmoigné
ſa fidelité & ſes bonnes intentions pour le ſeruice de ſa Ma¬
jeſté, auoit pris le temps de faire ſes Remonſtrances lors
que les Eſtrangers entroient en France, & que ſes ſujets re¬
belles s’oppoſoient à main armée au paſſage de ſa Majeſté:
Que la poſterité s’eſtonneroit auec raiſon de voir dans les
Regiſtres, qu’aas ieu de donner des Arreſts contre les en¬
trepriſes, conuoquer le ban & arrie-ban ſuiuant les formos
ordinaires; On n’auoit pas voulu deliberer ſur les Conclu¬
fions des Gens du Roy, & qu’on auoit veu rouler le Canon
dans Paris, pouar le conduire contre les troupes de ſa Ma¬
jeſté ſans en rien ordonner: comme auſſi de ce que le Par¬
lement auoit ſurcis la Declaration de ſa Maieſteé́, verifiée
contre ceux qui auoient pris les armes contre ſon ſeruice:
Sa Maieſté neantmoins eſperoit que cette premiere Com¬
pagnie du Royausme conſerueroit toûious ſa fidelité & ſon
affetion pour le ſeruice du Roy, comme ayant toûiourseu
e iij