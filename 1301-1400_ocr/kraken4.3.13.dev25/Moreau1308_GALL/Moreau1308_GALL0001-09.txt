
S
Ne ſont pas de voſtre gibier.
I’ay veu de plus chez l’Eſpicier
Pains de bougie entortillée,
Plus riolée & piollée
Que n’eſt la chandelle des Roys;
I’aurois eu moyennant la croix,
Toute ſorte de confiture,
Licquide, ou d’autre nature;
Mais le ſuccre gaſte les dents,
On en voit aſſez d’accidents;
Et quand à ces pains de bougie
Cela ſent vn peu ſa magie;
Outre que ces ſortes de pains
Ne ſont profitables, ny ſains.
I’ay marchandé de pain d’Eſpice,
Vne Pucelle, vne Nourrice,
Des Cœurs, des Chappeaux, des Galas,
Et tant d’autres, que i’en ſuis las,
Fabriquez de meſme matiere,
Mais tout cela ſent le cliſtere,
Et fort peſant ſur l’eſtomac,
Et vous feroit faire, moac, moac5
Enfin i’ay veu cent bagatelles,
Et vetilles telles que telles;
Meſmes juſqu’au preſent ſecret.
D’alumettes, haran-ſoret,