7.
incommoditez qui faſcheroient les perſonnes les plus
robuſtes, & de la plus vile condition. Certes c’eſt
tout ce que l’on eut d’en faire pour les ſauuer d’v¬
embraſement vniuerſel de Paris, ou d’vne manifeſte
conlpirarion contre leurs vies.
La lettre que l’on écriuit en ſuite au Preuoſt des
Marchands & aux Eſcheuins, n’accuſoit pas Meſ¬
ſieurs du Parlement d’vn artentat de cette nature,
quoy qu’elle voulut les faire ſoupconner de quelque
entrepriſe, auec auſſi peu de vrav-ſemblance que de
verité: car il faut aduoüer qu’il n’y eut iamais de ca¬
lomnie ſi groſſiere, & ſi ridicule que celle-là. Et ie
la conte pour la quatriéme faute.
Le commandement qu’ils firent faire à l’Auguſte
Seuat d’aller tenir la ſeance à Montargis, auec tant
de preçipitation eſtoit auſſi legitime que leur inten¬
tion, qui eſtoit d’éloigner le Parlement du peuple de
Paris, & de les ſeparr au moins de lieu, ne les ayant
pas peu ſeparer d’affection. Dieu ſç̧ait quel auantage
ils v ouloient tirer, & s’ils euſſent executé à Montar¬
gis ce qu’ils n’auoient pas pû ailleurs. Cette compa¬
gnie grande en nombre, & en éclat. Ce grãd Corps
qui n’eſt compoſé que de teſtes & de cœurs, s’eſt
trop bien iuſtifié de la pretenduë deſobeiſſance à ce
cõmandement, pour laiſſer ce ſoin à quelque plume
particuliere. Voila donc vne cinquiéme faute, qu’ils
faiſoient exprés pour auoir ſujet de faire la ſuiuante.
 La ſixiéme qui eſt d’vne terrible conſequence, c’eſt
le deſſein de bloquer & d’affamer l’incomparable vil¬
le de Paris. Ces Meſſieurs crurent que quatre mille