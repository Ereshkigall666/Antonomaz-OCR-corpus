
les publier, ſi on ne luy auoit pas donné charge defaire pa¬
roiſtre innocens ceux que l’on rendoit mal-heureux ſans eſtre
coupables.
Pour eſtablir la creance que la Lettre de ſa Majeſté ad¬
dreſſée au Parlement veut inſinuer, Que le Prince de Conde
ait hazardé l’Eſtat en gagnant des Batailles, & qu’il ait mal vſé de
ſa gloire, & des emplou qui luy ont eſteé donnmez daurant la Regence:
Il leroit neceſſaire que les Roys regnaſſent auſſi ablolument
ſur les eſprits, comme ſur les corps, & que les ames fuſſent
auſſi bien ſujettes à leur Empire, comme les perſonnes. En
vn mot il faudroit que leurs paroles euſſent la meſme autho¬
rité que celle de Dieu, qui dans les myſteres adorables de la
foy & religion captiue nos eſprits par vne obeyſſance aueu¬
gle, contre l’experience & le iugement des ſens & de la rai¬
ſon: autrement cette lettre auroit mieux perſuadé les habi¬
tans des Indes ou de la nouuelle France, que ceux de ce Roy¬
aume: d’autant que la verité pourroit s’eſgarer dans vn ſi
long chemin, ou les choſes eſtre facilement deſguiſées, &
changer de viſage: mais icy & ſur le theatre où elles ſe ſont
paſſées, à moins d’auoir le gouſt bien deſpraue, il ſeroit dffi¬
cile de les receuoir comme elles ſont appreſtées, ny ayant per¬
ſonne qui ait plus glorieuſement & plus vtilement ſeruy la
France que luy.
Qu’il eſt aduantageux à ce Prince que l’on cherche ſa
diſgrace dans ſa gloire, & que l’on ſoit reduit de tirer de ſi
mauuais effetrs d’vne ſi bonne cauſe. On voudroit volontiers
luy faeſon proces, comme l’on fit au fils de Titus Manlius
Torquatus par ordre meſme de ſon Pere, pour auoir gagné
des batailles & des victoires. Mais ſi les euenemés de la guer¬
re ſont pareils en ce Prince, & en ce Capitaine Romain, la
conduitte de ſes Chefs ne laiſſe pas d’en eſtre bien dſſembla¬
ble. On blaſme le premier pour auoir vaincu ſans ordre, &
ce ſecond na’a iamais voulu ny faire ſiege de Ville, ny donner
2 5


1
1







!