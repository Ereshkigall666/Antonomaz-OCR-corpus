13
s’y fuſſent bien eſleuez d’ailleurs par leur merite, ou naiſſan.
ce, ſçauoir l’Eueſque d’Angouleſme d’aujourd’huy, Gentil¬
homme de condition, neveu de feu Monſieur d’Evreux, &
duquel deux freres auoient efté tuez pour le ſeruice du Roy,
dans vn meſme iour & combat. L’autre eſt le ſieur de Me.
mac de la maiſon de Ventadour, nommé́ à l’Archeueſché de
Bourges. Où ſont ſes autres amis, creatures & domeſtiques
qui ayent eu aucune Abbaye ou Benefice? Mais pour le Car¬
dinal Mazarin il retienttout pour luy, & le reſte qu’il ne peur
reſeruer il le met en commerce & le troque.  a.il vn ſeul Be¬
neficier aupres de luy,ſoit Italien ou Franç̧ois, quineſoit auſſi
toſt remply? N’a-il pas faict vn Aumoſnier de ſon frere, aux
deſpens du Roy, Eueſque d’Orange: & vn maiſtre de Cham¬
bre, fils d’vn Linger, Eueſque de Coaſtance? Les Cardinaux
d’Amboiſe, de Tournon & Richelieu, tenoient vn homme
dir ans aupres d’eux, auparauant de l’aduancer en l’Epiſcopat,
mais celuy cy les pouſſe en vn moment. Il eſt vray que la
gloire de ſeruir de ſi grands hommes que les premiers, pou¬
uoit ſeruir de recompenſe à ceux qui eſtoient attachez à eux,
mais la honte de ſeruir celuycy, ne peut eſtre excuſée ny
adoucie, que par l’eſperance des Benefices & bien faits, deſ¬
quels il a ſ’entiere diſpoſition.
Quant aux Gouuernemens qu’on reproche luy auoir eſté
accordez ouà ſes creatures, excepté Clermont & Stenay, que
la letrre nomme, tous les antres ſont oubliez, d’autant qu’il
n’y en a pas eu d’auantage. Quoy on plaindra deux Gouuer¬
nemens de places à vn Prince qui en a conquis cent à la Fran¬
ce, entse leſquelles ſonc Dunlerque, Thionville & Philip¬
ſbourg, les meilleures places de l’Europe ? qui a eſtendu ſes li¬
mires iuſques à l’Ocean, qui a ſubjugué l’Allemagne, & fait
embler & perir tant de fois toutes les forces d’Eſpagne.
Le Cardinal Mazarin ne veut-il pas fe faire iuſtice ou que
l’on luy faſſe? croit il qu’on ne ſe ouuienne pas de toutes les