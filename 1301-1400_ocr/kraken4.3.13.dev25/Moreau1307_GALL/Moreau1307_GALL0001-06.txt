 Des ſujes dont l’ingratitude
A expulſé ma quietude
 Par des contes à dormir debout,
Qui pouſſent ma patience à bout.
Faiſans de voſtre Signorie
 Eſpouuentable raillerie;
Et traittans vous & vos neveux
Comme ſi vous eſtiez des gueux;
Iuſqu’à dire que voſtre race
N’eſt point du tout des Rois de Thrace:
Mais que voſtre ayeul Chapelier
Eſtoit frere d’vn Coûtelier,
Et qu’ainſi voſtre belle Niéce
N’eſtoit point du tout vne piece
Pour Monſieur le Duc de Mercœur,
Frere d’vn Prince de grand cœur,
 Qui premier a frondé en France,
Et qui fronde encor à outrance.
Quand quelqu’vn parle de proüeſſe
Vous auez debellé Gonneſſe;
Et certes ce grand Cardinal
Seroit ( dit-on grand General,
Si quand il veut s’armer en guerre
Il endoſſoit le Cimeterre.
Ils dient que pour dompter Bourdeaux
Vous montaſtes vos grands cheuaux:
Mais que par tres juſte Neptune
Auſſi bien qu’à la demie- lune
Vous fuſtes ſi fort rigoulé,
Que regrettiez d’y eſtre allé.
Qu’vn Boüillon méchant cõme vn cancre
(Monſeigneurl vous laſcha le ventre,
Et vous cauſa vn ſi grand flus
Que de Boüillon ne voulez plus.
Que dit-on de voſtre bataille,
Qu’il luy falloit des funerailles,
Et non pas en faire des feux.
Ils vous nomment Iules le Preux.