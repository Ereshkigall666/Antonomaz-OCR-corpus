ques me firent ſortir à caution. Ils firent leuer l’Arreſt dudit
Procureur General pour me laiſſer en liberté. Il me fut enioint
de garder le ſilence, ce que ie fis.
Deux années s’écoulerent en de continuelles agitations, apres
leſquelles vne perſonne à qui i’oſay dire la verité, ſema mille
menſonges contre moy: l’amitié me trahit. Ie fus derechef ga¬
rotté dans vne priſon pendant quatre mois, ſans ſçauoir pour¬
quoy. Ie n’eus point de parole pour me defendre, parce que mes
ennemis n’auoient point de grlef pour m’attaquer. Ie n’opoſa
d’autres loix à la iuſtification de mon innocence, que ma taci¬
turnité, mon eſprit ſincere, & la patience de voir la verité pri¬
ſonniere iniuſtement. Autant que ma parole fut tonnante dans
ma premiere captiuité, ie n’ouuris pas ma bouche, nõ plus qu’vn
enfant qui begaye, dans ma ſeconde priſon. Enfin, la diuinité,
par le moyen de la Reyne Regente me fit ſortir.
Incontinent que ie fus cette ſeconde fois hors d’eſclauage,
vne perſonne chez laquelle ie fus loger, comme la croyant amye,
me ṽdit à beaux deniers, pour n’eſtre obligée de me payer quel¬

que argent que ie luy auois preſté dans le haſtelet: quoy que
e leie
ie ne luy demandaſſe rien, elle le coniecturoit, à cauſe que
ſortis de ſon logis, & luy abandonna ce peu qu’elle me deuoit.
Ie ſuiuis vne autre auanture, plutoſt que de me laiſſer es mains
des ennemis de Dieu, leſquels ſans ſuiet m’ont perſecuté.
Vn autre amy qui me frequentoit au lieu de ma retraitte, m’a¬
bandonna, pour lu auoir reproché vne trahiſon. Ie fuyois, ce
qui me ſuiuoit, ie m’écartay de la vipere, & ie trouuay vn aſpic.
Or voyant que la verité eſt horrible ſur la terre, & qu’on l’a en
ma perſonne, bannie des choſes ſiennes, Dieu m’excite à la di¬
uulguer dans ce temps, pour reprendre mes briſees du paſse, car
puis qu’on me perſecute auſſi bien dans le ſilence, comme d’a¬
uoir parlé, il faut que i’anonce les Oracles d’vn Dieu aux hom¬
mes, afin de leur ſouſtenir à la face du Ciel & de la terre, plutoſt
que de ne rien dire en iugement.
Apres tant de foibles amitiez perduës, ie n’ay pû rencontrer
vn cœur pour me repoſer: mon ame, que tous abandonnent
dans la voye, languit d’ennuy: le Ciel a beau dire; réiouys toy,
car quoy que tu ayes moins d’enfans que la delaiſſee, tu enfan¬
teras, que cette infaillible parole, à peine de calmer ma douleur.
I’ay