
6
Prince reconnois mieux dans cette conjonture,.
Les dons dont t’a pourueu l’Autheur de la Nature,
Et n’en abuſe pas iuſques à t’oublier
Du deuoir ou le ſangta bienvoulu lier;
Fais veoir aux Eſpagnols ce que vaut toncourage,
Et reſueille en leurs Camps quelque nouueau rauage;
Laiſſant aux bons François par Cantiques d’amour,
Implorer du Seigneurton triomphant retour:
Conſidere desja leurs Villes deſolées,
Et pleure auecregret leurs filles violées,
Partrop d’impunité de tes laſches ſoldats;
Ie ne te parle point de leurs aſſaſſinats,
Tu les ſçais, tu les vois, & tu les authoriſes,
Tu leurs permet voler iuſqu’au bien des Egliſes:
A ce mot ie me tais, cecy n’eſt pas du mien;
Ie ſuis vnNeophite, & toy comme Chreſtien,
Songe à ta conſcience, afin de mieux conneſtre
Ce grand Dieu qui te donne & te conſerue l’eſtre;
Car ſi de ſur ta teſte il retiroit ſa main,
Situ vis auiourd’huy, tu ſerois mort demain:
Tes crimes, qui ſans doute attireroient ſon foudre,
t’accableroient ſous eux, & te mettroient en poudre:
Quitte donc cedeſſein; Car auſſi bienaprés,
Tune peux recueilir que de triſtes Cyprés,
Voudrois-tu triompher d’vn coup ſitemeralre,?..
De planter le poignard dans le ſein deton frere,
Et qu’ainſi fratricide infame & meurtrier,
Oncouronnaſt ton chef d’vn glorieux Laurier;
Donne, donne pluſtoſt à ta haute naiſſance