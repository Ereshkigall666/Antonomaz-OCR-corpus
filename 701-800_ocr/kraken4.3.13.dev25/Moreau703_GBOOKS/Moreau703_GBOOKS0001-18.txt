rence qui leur eſt deüe.
Il eſt vray que dans cette conjoncture, ſon inte¬
reſt ſe rencontre auec celuy de V. M. & il n’a peu
porter patiemment le retour du C. qui aneantit
vos Declarations, & qui pourroit ietter vos peuples
dans vne dé́fiance, de tout ce quiluy ſeroit enuoyé
de la part de voſtre Majeſteé́, s’ils n’ea eſtoient rete¬
nus par l’amour qu’ils luy portent, ſans auoir tout
ſujet de pouruoir à̀ la ſeureté de ſa Perſonne, con¬
tre laquelle le C. M.a commis tant d’attentats: La
fourberie du Pont-Neuf en i64a. pour enuelopper
ce Prince dans la haine de la Fronde, & de pluſieurs
qu’il auoit rendu ſes ennemis par la charge du ſiege
de Paris qu’il luy auoit commiſe, & qui la vouloit
augmenter par la violente pourſuite, que ce Prince
creut eſtre obligé de faire contre ceux qu’ils croyoit
ſes aſſaſſins, eſt vne des premieres preuues de ſes
mauuais deſſeins: ſa detention, & celles du Prince
de Conty & du Du de Longueuille, leur liberté,
forcée, & le commerce de Cologne, connuë̈ par les
lettres interpretées, en ont donné vne trop verita¬
ble & trop puiſſante confirmation, pour l’obliger à
employer tous les moyens poſſibles, pour empeſ¬
cher le reſtabliſſement de ce Miniſtre: Apres cela,
SIRE, ſe peut-il que V. M. veüille abandonner ce
Prince; pour proteger cet Eſtranger, dont les veri¬
tez vous doiuent eſtre maintenant ſi connuës,
abaiſſer cet Illuſtre, pour eſleuer le plus indigne de
tous les hommes ! Non, non, SIRE, faites tomber
D