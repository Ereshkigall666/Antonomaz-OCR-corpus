8
Tu fais deſſein de t’enuoler
Lors que tu ſeras parmy l’air;
Tu feras fort bien de me croire
Si tu n’és reſolu de boire;
Ne prens ny trop bas ny trop haut
L’vn eſt trop froid l’autre eſt trop chaud?
Vers ce bas il ſouffle vne biſe
Qui pourroit bien eſtre aſſez griſe
Pour endurcir tes inſtrumens
Et les rendre ſans mouuemens;
Auſſi ſi vers le haut tu tire
C’eſt fait de tes aiſles de cire.
Le Soleil ſans beaucoup d’effors
Te mettra bien-toſt haut le corps;
C’eſt par le milieu qu’on enfourne,
Point de ce lieu ne te deſtourne,
Suis-le touſiours de point en point
Et de mal tu n’en auras point;
Icare ayant oûy Dedale,
Priſa ſon diſcours comme bale,
Et s’il l’euſt tenu par eſcrit
Il s’en fuſt torché le conduit
Par où il rendoit ſes cliſtaires,
Ils ne firent pas grands myſteres

Pour prendre le chemin de l’air,
Comme vn Choucas qui veut voler,
Branſle le Ciel & le taucouſſe,
S’efforce & fait quelque ſecouſſe
Pour ſe rendre vn peu plus leger;
Eux eſtant preſts de déloger,
 Battirent leurs flancs de leurs ailes,
Remuerent bras & aiſſelles,
Aidez de la force du vent,
Et au Diable apres mon argent;
Qui