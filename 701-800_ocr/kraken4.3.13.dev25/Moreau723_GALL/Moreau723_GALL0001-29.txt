18
I’etens le Roy par le mot Maiſtre,
Oa toutr du moins qui deuoit l’eſtre,
Par valet i’entens Richelieu.
Du moins il en tenoit le lieu,
Mais maintenant n’eſt ma penſée
De demeſler cette fuſée;
Tant eſt qu’il beſogna ſi bien
Qu’il ſe gagna en moins de rie
La faueur de noſtre Monarque,
Qui ne le laiſſa pas ſans marque
De cette amitié fort long temps,
Il le fit monter tout content
Deſſus vne belle EMINENCE
D’où il voyoit preſque la FErance
Toute miſe au deſſous de ſoy,
Ce fut de là quil dit morgoy,
Ie n’ay, dis-je, plus rien à craindre,
L’on ne me ſçauroit plus atteindre
Puiſque ie ſuis logé ſi haut
Ie pourray voler comme il faut,
Et ſi ie veux groſſir mes ailes,
Ou bien en faire de nouuelles.
Il eut raiſon, car Richelieu
Fit voyage vers le bon Dieu,
D’où il n’eſt reuenu encore;
¬
Le feu Roy que la France adore
Voy ant qu’il ne reuenoit point
S’eſchauffa tant en ſon pourpoint
Qu’il voulut alier voir luy meſme:
Ce qu’il faiſoit, mais tout de meſme,
Il s’y eſt trouué ſi content
Que depuis ce temps on l’attend,
Mais on aura loiſir d’attendre
Si l’on veut l’atrendre à deſcendre;