5
 pour ſe garantir des iniures de l’air, nous pour qui
les plus beaux Palais n’auoient pas encor aſſés de
pompe, pour loger voſtre chienne de carcaſſe
qu’il feroit beau voir le ſieur lIules Mazarin gre¬
loter de froid & mourir de faim, dans vn pays que
la guerre a tellement rauagé́, qu’elle l’a rendu plu¬
ſtoſt vn deſert qu’vne retraicte pour ides hom¬
mes, & tout cela par les intrigues de ſon Eminen.
ce: mais que ce ſeroit encor vn plaiſir bien plus
grand, de voir deux ou trois douzaines de ruſtres
armés de fourches & de leuiers, charger d’a¬
pontement ſur les dignes eſpaulles de meſſire
Iulles Mazarin, toutefois paſſe pour cela, pour¬
ueu qu’ils n’en vinſſent pas plus auant, ce que ie
ne puis toutesfois m’imaginer, ayant touſiours
ouy dire que les’Pieards ont la teſte caude, & par¬
tant ie crois que nous n’en reuiendriez iamais bas
gues ſauues. Non non, monſieur Mazarin, ie vous
prie de ne point prendre la peine d’aller de ce co¬
ſté là, vous y ſeriez trop mal receu, & meſmes
vous y mourriez, le mõde de ce pays à force d’al¬
ler à la guerre, ayant oublié à prier Dieu, ne pou¬
roit pas dire pour vous on, requieſcat in pace.
Maarin.
 Le diable y ait part, ie ne ſuis pas ſi ſot d’aller
porter ma peau à de tels eſtafiers, auſſi bien, com¬
me vous dites, ils n’ont ny foy ny loy, pour le plus
ſeur allons en Normandie.