23
ea vne nfiité́ de riches bourſes, ou le crime la fait
ener, vous-le cherehez dans le ſein du peuple,
tout indigent & miſerable qu’il eſt, parce qu’lſt
indeffendu, & que ſa plainte & ſon murmure ne
produit que d’impuiſſans deſirs de reuolte, que
vous puniſſez par vn traitement plus cruecl. En
quoy certes ie trouue ceux qui en vſent comme
ous, comparables à ces maris d’entre le vulgaire,
 leſquels tremblans à l’aſpect des Magiſtrats, des
Gentils-hommes, & de toutes ldes perſonnes qui
ont quelque petit relief dans leur pais, ſe vangent
de la haine de cette ſujettion ſur leurs femmes &
leurs enfans, parce qu’ils ne trouuent qu’eux dan
tout le monde auſquels ils puiſſent ſe faire crain¬
dre, & ſur leſquels ils ayent quelque ſorte de iu¬
rſdiction
Mais, Madame, vous deuez croire que la foi¬
bleſſe qui paroiſt abandonnee ne manque point de
ſauue-garde, puis qu’elle eſt en la protectiuon de
celuy qui peut tout, & c’eſt ce qui deuroit yous
rendre plus circonſpecte, quand il s’agit d’exiger
des tributs immenſes d’vn peuple, qui hors les an¬
ciens peages, ne doit tien à voſtre Majeſté, qu’hom¬
mage, obeiſſance & reſpect, mais qui ne doit rien
du tout à ſes loups de Partiſans qui le deuorent,
eſtant de la meſme paſte que luy..
Madame, les Prophanes meſmes ont remarqué
que la cauſe la plus apparente de la ſubuerſion des
Eſtats, et cette oppreſſion des innocens, dont ie
G