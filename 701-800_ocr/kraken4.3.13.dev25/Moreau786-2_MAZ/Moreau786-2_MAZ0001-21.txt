Charles V. luy a ouuerte, c’eſt à dire par la Declaration
qu’il a donné qu’il pourroit eſtre émancipé à l’age de14.
ans. Le Conſeil de ſaMaieſté eſt-il tel qu’il doit eſtre dans
l’idée de la raiſon & dans les intentions de Chatles V?
bien au contraire; nous n’y voyons que ceux que ce Sage
pretendoit en chaſſer les premiers, & nous n’en voyons
exclus que ceux que le meſme Sage pretendoit choiſir,
pour y gouuerner en effet en quaſité de Regens, quoy
 que ſous la qualité de Conſeil.
Ne flatons point, puis qu’il eſt queſtion de ſauuer vn
Eſtat N’eſt -il pas vray que le Roy, quelqae Maieur qu’il
ſoit par la Politique de CharlesV. n’eſt point iugé par ce
Roy, comme il n’eſt point cenſé par la raiſon, capable de
choiſir des perſonnes qui puiſſent entrer dans ſon Con.
ſeil. l’ay touſiours ouy dire, & ie croy qu’il ne ſera point
d’honneſte homme qui me deſauoïe, puis que tous les
Politiques en ſont laà̀; qu’il n’eſt rien dans le monde qui
demande vne plusgrande force d’eſprit que le choix d’vn
bon Conſeiller.
Pour iuger d’vne bonne teſte; il faut premierement
l’auoir; il faut auoir reconnu ſa ſufiſance dans l’experien¬
ce des auis qu’elle a donné; il faut ſcçauoir connoiſtre ſon
fort & ſon foible: il faut auoir l’adreſſe de diſcerner les
paſſions d’auec les mouuemens:bref, il faut auoir ce qu’yn
enfant de i. ans n’eut iamais, pour en iuger ſans erreur.
Iuſte Lipſe, dit dans ſa politique qu’vn homme qui eſt ca¬
pable de choiſir vn bon Conſeiller, eſt capable de ſe paſ¬
ſer de ſes auis: Et l’ordinaire des Ephores dans Sparte,
lors qu’ils choiſiſſoient vn Roy, c’eſtoient de ne luy per¬
mettre point de choiſir aucun Conſeiller, dont il n’eut
premierement reconnu la capacité par vne experience
de ſix ans.
 Cela veut dire que le choix d’vn Conſeil n’eſt pas à la
diſpoſition d’vn Roy de r4. ans: & qu’il faut abſolument
que celuy qui a declaré les Roys maieurs à cet àge, ait à
meſme temps pourueu à la promotion de ceux que ce

i

1
 
ama