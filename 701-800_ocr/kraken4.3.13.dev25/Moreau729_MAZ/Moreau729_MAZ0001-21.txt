
ſoit mon Italien, pourquoy la Teſte ny les Oreilles ne.
ſont point encore arriuees.
Toutesfois s’eſtant apperceu à mon ſerieux, que ſa
Boufonnerie ne m’eſtoit pas beaucoup agreable ( car
nous ne ſommes pas en temps de railler) & que j’auois
eſté fort imparient le long de ſon diſcours, qui puoit
le Mazarin, & ſentoit le fagot, il adjouſta comme
pour r’habiller ſa faute.
Que le Courier qui auoit apporté ces nouuelles,
auoit ſongé la nuict, que quantité d’Harpyes habillées
en Procureurs du Chaſtelet, propoſoient vn grand
nombre de Chefs ( ce ne ſont pas des Teſtes) d’accu¬
tion contre le Cardinal. Que Proſerpine faiſoit exco¬
giter de nouueaux tourmens contre luy par ſes Furies:
Que Conchini le Marquis d’Ancre alloit diſant par
toutes les marmites du Dieu Pluton, qu’il auroit bien
toſt l’oncle des Mancini pour Camarade: Que Caron
le Battelier ſe réjoüiſſoit dans l’eſperance d’auoir bien
toſt pour le moins dix Loüis d’or pour le paſſage de
Mazarin aux Enfers, quoy que les autres ne luy don¬
naſſent qu’vn denier: Et que Cerbere le Chien à trois
gueules le houſpilleroit d’vn diable de ſorte auec ſes
ratteliers de dents: Et( ce qui me mit de meilleure hu¬
meur pour reſpondre pertinemment à̀ ce bouffon d’I¬.
talien) que le Cardinal de Richelieu auoit eſté ramené
deuant le tribunal des trois Iuges pour y reuoir ſon
pracez, & eſtre chaſtié d’vn peché ſecret, qui auoit
eſté paſſé par deſſus à ſa premiere Condemnation. Ce
peche, diſoit- il, eſtoit vne vanite qu’il auoit eu de ſe
procurer pour ſucceſſeur vn Gaſtetout, afin que ſa con¬
duitte dans le Miniſtere fuſt loü̈ee & regrettee apres
ſa mort: Et que Minos ayant fait connoiſtre que cela
eſtoit plein d’amour propre, & par trop preiu diciable
au bien public, auquel nous deuons poſtpoſer toutes
ſortes d’intereſts, l’auoit condamné pour ce peché aà̀
 . .2¬.......
!