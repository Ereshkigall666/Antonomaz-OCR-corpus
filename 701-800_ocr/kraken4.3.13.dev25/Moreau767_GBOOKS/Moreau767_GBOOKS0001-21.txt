14
qu’on luy propoſoit, que par vn choix determiné qu’elle
eut fait de leurs perſonnes; car s’ils euſſent tous eſté appel¬
lez à̀ cette adminiſtration, il eſt certain qu’ils auroient quel¬
que ſujet d’enuie & d’alienation contre le C. M. qui les au¬
roient priuez de cette connoiſſance des affaires, & pris luy
 ſeul à leur preiudice la conduite de l’Eſtat. Mais ſa Maieſté
touſiourslibre de prendre conſeil de qui luy plaiſt, auiour¬
d’huy de l’vn, & demain de l’autre, vne fois d’vn Prince ou
’vn Prelat, quelquefois-d’vn homme d’eſpée, & d’autrefois
dvn de la robe, fait touſiours beau coup d’honneur aà celuy
de ſes ſujets qu’elle écoute, mais elle ne fait aucune injure
aà̀ ceux qu’elle n’appelle pas, ny à ceux qu’elle n’entretient
pas dans la continuelle communication deſes deſſeins: plu¬
ſieurs en ont le breuet qui n’y furent iamais, d’autres yont
eſté appellez ſeulement quelquesfois, & il y a des affaires ſi
diferentes dans vn Eſtat, que c’eſt vne partie de la grandeur
plus ſouueraine de ſe ſeruir tantoſt de l’vn, & tantoſt de
l’aurre.
Donc quelques-vns du premier rang du Royaume fe
voyant peut-eſtre moins ecoutez, non pas iamais moins
conſiderez quaà l’ordinaire, conceurent d’abord quelque
 ialouſie, non pas tant contre la perſonne du C. M. comme
contre celuy qu’ils croyoient autheur de leur diſgrace ima¬
ginaire; & ainſi ils auroient exercé leur meſme paſſion auſſi 
bien coõtre le Prelat qui ſe retira, s’il fut touſiours demeure,
que contre tout autre que ſa Majeſté eut el eue aà cette
Charge, & qui eut receu cet honneur d’vne plus particu¬
liere connoiſſance de ſes entrepriſes.
Et certes, pour dire vray, c’eſt pluſtoſt combattre ’e choix
fait par ſa Maieſté, cenſurer ſon election, & contredire à̀ ſon
bon plaiſir, qu’attaquer vn partieulier qui n’eſt coupable
que par l’honneur & la faueur qu’il recoit de ſon Prince. Ce
qui eſt etrange eſt, que chacun trouueroit fort mauuais que
dans ſa maiſon & dans ſon particulier on voulut luy oſter la
 liberté de prendre confiance -dans ſes propres affaircs à̀ ce¬
luy dont le conſeil luy ſembleroit eſtre plus au antageuxles
lumieres plus grandes, & les connoiſſances & experiences
 