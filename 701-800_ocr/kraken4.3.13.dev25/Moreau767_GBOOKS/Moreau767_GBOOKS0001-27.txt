2ô
auec toute leut ſuite, des eſprits arreſtéz au milieu de leurs
deſſeins auec leurs complices, des ambitieux dont la gloire
ne ſe peut aſſouuir, des auares dont l’appetit n’eſt iamais
content, des intereſſez qui prennent par tout party ſans ſu¬
jet, & des mécontens qui n’ont pas toute la ſatisfaction
qu’ils pretendent: Et cependant le C. M. eſt autheur de
tous ces mouuemens & la cauſe de toutes ces diſgraces?
Quel raiſonnement, ou pluſtoſt quelle injuſticee Par exem¬
ple, vn Baſton de Mareſchal eſt à donner, vn Benefice eſt
vacant, vn employ fauorable & lucratif eſt dans la diſpoſi¬
fition du premier Miniſtre d’Eſtat, combien de perſonnes
 ſe preſentent pour eſtre pourueuës de ce Beneficee combien
tendent la main à ce Baſton? combien s’offrent pour cet
employ qui eſt conſiderable? Chacun penſe eſtre digne
d’eſtre preferé; l’vn croit que ſon ſang & ſa naiſſance doit
eſtre conſiderée; l’autre, que ſes actions ont merite cette
recompenſe; & tous, que leurs trauaux paſſez ſont diguesJ
d’vn tel employ: La vanite perſuade aiſement à chacun
qu’il vaut bien ſon compagnon, & le propre intereſt fait
ioüer toutes ſortes de reſſorts; cependant cette Croſſe, ce
Baſton, cette Commiſſion, ne ſe peut donner qu’à vne per¬
 ſonne, & neantmoins en voila trente qui la pourſuiuent:
tous les autres donc demeureront mécontens, ſans parler
de toutes leurs familles & amis qui s’intereſſent dans leur
bonne ou mauuaiſe fortune.
Et c’eſt ainſi que les ennemis des Miniſtres d’Eſtat fe mul¬
tiplient ſans raiſon & ſans ſujet, & qu’enfin l’on entend tant
de voix qui crient, qui ſe plaignent, qui murmurent, preſſez
par le ſentiment des mecontens, c’eſt aà dire de l’auarice, de
l’ambition, & du propre intereſt, comme s’il deuoit ou pou¬
 uoit faire egalement la fortune de tous ceux qui fe’preſen¬
tent & qui la recherchent; ſans parler de ceux qui croyent
deuoir auoir bonne part aux liberalitez & magnificences
du Roy, ſans aller au deuant à la queſte, demeurant dans
leurs cabinets & dans l’exercice de leurs Charges. Ainſi
vne ſeule choſe qui eſt à donner fait autant de méconteœns
qu’il y cn a qui la ſouhaitent, ou qui s’en eſtiment eœſtre
dignes,