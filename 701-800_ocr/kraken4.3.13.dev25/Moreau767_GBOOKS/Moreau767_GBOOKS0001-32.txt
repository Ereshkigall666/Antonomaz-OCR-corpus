25
thorité du Souuerain, & qui ſont preſts de témoigner à ſa
Majeſte leur entiere ſouû̂miſſion & obriſſance; & que ce
n’eſt ſeulement que la quatrieme & la moindre partie des
habitans, le plus foible de la populace, la lie du peuple, &
la honte du monde, qui apporte cette confuſion ́meuë &
ſolliçitée par les mécontens, qui trouuant cette bouë de la
terre ſuſceptible de leurs ſentimens, la remuent pour faire
mal au cœur (s’ils peuuent) aux plus infirmes, & donner
pour le moins de l’importunite aux plus robuſtes & aux
plus conſtans.
Surquoy apres auoir bien conſideré auec les plus ſages &
auiſez du temps, quelle pouuoit eſtre la cauſe de ces ſoule¬
uemens populaires, l’on a iugé que c’eſtoit vn grand nom¬
bre de diferentes aſſemblées de toute ſorte de gens qui ſe
font dans Paris, & à̀ l’imitation de Paris dans les meilleures
Villes du Royaume: Il y en a tous les iours de la ſemaine
de femmes d’vn coſté, & d’hommes de l’autre, de toute
ſorte de conditions & de vacations; la femme de l’artiſan
ſe treuue compagne de la riche Bourgeoiſe; les Dames de la
Ville & de la Cour ſe meſlent: ainſi des hommes; le petit
Marchand ſe treuue auec l’Officier, le Practicien auec le
Gentilhomme, le pauure Eccleſiaſtique auec le riche &
opulent; & ces aſſemblées qui ont pour fondemẽt la piete,
Ie ſoulagement des pauures, & la reforme de tout le mõde,
ſont compoſées pour la plus grande partie de gens qui n’ont
pas de grandes affaires: ceux d’eſpée ſont ſans employ, de
Iuſtice ſans pratque, d’Egliſe, ſans occupation, & de Mar¬
chands non pas ſans boutique, mais ſans chalans faute de
marchandiſe; pluſieurs ſeparez de leurs femmes, d’autres
en mauuais menages, grand nombre de ḿcontens, & la
pluſpart dans la faincantiſe & la pareſſe, qui ſe couure du
nauteau de la deuotion, du ſoin des pauures, & de la re¬
forme de l’Egliſe: Ces aſſemblées ſont toutes ordinaires.
chaque iour, les vnes touſiours aſſeurées dans vn meſme
lieu, les autres touſiours errantes & changeantes, pour eſtre
(diſent-ils) moins çonnuës, quoy que par leurs ſourdes
pratiques & menées elles ne ſe faſſent que trop paroiſtre.¬
G