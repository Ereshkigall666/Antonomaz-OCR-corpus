.
la nuit qu’ils furent arreſtez, eſtoient ſans doute les preuues l
de la creance qu’auoit la Ville qu’ils auoient eſté les au¬
theurs de la retraite du Roy, & les Minſtres des miſeres 
qu’ils auoient ſouffertes.
L’air ne fut pas long-temps noircy, les eaux long-temps
agitées, ny les Peuples long-temps dans vn meſme ſenti¬J
ment; des vents contraires s’é́leuerent, & l’on vit certe 
inconſtante mer prendre vne autre face; la meſme popu¬
lace qui auoit danſé de ioye de leur abſence, demanda auec 
inſtance leur retour& leur liberte: Et cela touſiours parmy
des murmures & des plaintes cõtre le C. M.dont le nom ſer¬ 
uoit de pretextes à toutes les rencontres qui ſuruenoient.
Sur cela raiſonnons vn peu. Demander de l’argent aux 
Peuples deja fatiguez & preſque épuiſez de trente années ſJ
de guerre; diferer le payement des gages des Officiers; de¬
mander aux Parlemens quelque contribution; vouloir pu¬ 
nir le deſordre de Paris, ou le ſoû̂mettre à l’entiere obeiſ¬ 
ſance qu’il doit à ſa Maieſté; arreſter en meſme moment 
trois Princes qui eſtoient comme les trois Genies de la 
Guerre, du Conſeil, & de l’Egliſe, l’vn la terreur des enne¬
mis du Royaume, l’autre l’Ange de la paix publique, & le
roiſiéme les delices & l’eſperance du Clergé de France;
tout cela ſe peut-il entreprendre & executer ſans faire des
mécontens & des ennemis?
C’eſt vn malheur quand il faut par des ſaigńes extraor¬
dinaires épuiſer les veines & le ſang du corps; mais ce luy
qui l’ordonne, non plus que celuy qui le tire, en eſt-il la
cauſe, ou bien les deſordres & les alterations des humeurs
reuoltées, dont la corruption pourroit apporter la perte à
tout le corps, qui doit receuoir ces dégouſts pour remedes
neceſſaires, & non pas les prendre pour des punitions &
 chàtimens imaginaires.
 La cheute d’vne tour emporte vn pan de la muraille, voila
vn peu de bruit, & le premier débris que nous auons re¬
marque. Vn S. Prophete voit vn dragon tout plein d’ardeur
& de flame qui entraiſne auec ſa queuë̈ vne bonne partie
des eſtoiles, cela ſe peut-il faire ſans murmure? voila lIe