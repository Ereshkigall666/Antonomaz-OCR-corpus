
toute l’Europe a retenty du bruit des loüanges & des accla¬
mations qu’il en a receuës; & la France qui ne laiſſe point
de belles actions ſans recompenſe, meſme dans les étran¬
gers, apres l’auoir receu dans ſon ſein, & s’eſtre trouué glo¬
rieuſe de l’auoir mis au nombre de ſes enfans, l’a éleueiuſ¬
ques aux premiers Trônes de l’Egliſe, le faiſant Cardinal,
& iuſqu’au rang du premier Miniſtre de ſa Couronne.
I’ay de la peine à coucher par eſcrit les deſordres des der¬
nieres anńes, mon eſprit ne trauaille qua regret au reſſou¬
uenir des choſes qui ne ſont qu’à noſtre confuſion, & ma
main par ſa peſanteur ſemble temoigner de la repugnance
aà tracer ſur le papier les marques de la honte publique pour
donner des loüanges à vn particulier & aà vn étranger que
l’on croit auoir attire ſur ſoy la haine de tout vn Royaume:
Mais la force de la verité eſt telle, qu’il faut bien qu’elle
eclate & qu’elle diſſipe les nuages des iours paſſez quiont¬
eſté pour nous comme autant de nuits obſcures & pleines de
tenebres epaiſſes, où ſon beau iour nous eſtant derobé, nous
a fait marcher comme des aueugles, & non pas raiſonner
comme des clairs-voyans, & dont le meſlange nous a fait
prendre & ſuiure de faux iours au lieu des veritables.
Il n’eſt point hõteux de reconnoiſtre ſes defauts non plus
dã̃s les choſes de la vie Politique que de la vie Chreſtienne,
& nous ne deuons pas derober des louanges aà la verité, bien
qu’elle découure nos manquemens.
 Mon auantage eſt, qu’on ne dira pas que ie parle par fla¬
terie ou parintereſt, iamais ny l’vn ny l’autre n’a ſeruy de
poids ou de mouuement a mes actions Quoy que i’aye eſté
le premier en France qui ait publié par eſcrit les rares me¬
rites & les eminentes vertus du C. M. luy dédiant vn
ouurage il y a plus de i5 ans, qui porte pour titre, le Pro¬
ecteur de la Maiſon de Dieu, & qui eſt le crayon de ce grand
Pontif Onias, vraye image & veritable augure de la gran¬
deur & de la ſage conduite de ſon Eminence, l’on ne m’a
pas veu depuis tout ce temps la faire foule parmy ſes ado¬
rateurs, ny fendre la preſſe pour me faire voir en ſa Cour,
bien que la naiſſance & l’employ dont il a plû à Dieu me fa¬