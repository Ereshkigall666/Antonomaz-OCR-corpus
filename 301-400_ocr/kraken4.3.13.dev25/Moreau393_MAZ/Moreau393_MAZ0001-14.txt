
6
pour les immenſes ſommes de deniers qu’il en tiroit iuſques
a en venir a vn tel excez d’auarice qu’il en mit vn ſur les
vrines de Rome, où ſon fils Titus pour le luy faire abolir luy
ayant vn iour remonſtré le danger auquel ſon odieuſe &
execrable auarice l’expoſoit par le puant tribut qu’il faiſoit
leuer ſur ſon peuple, a laquelle remonſtrance Veſpaſian luy
repartit, Qu’il n’y entendoir rien, & que tout gain ſentois touſ¬
jours bon de quelque coſté qu’il vint, & pour luy confirmer cette
verité, le lendemain Titus ſe rencontrant dans ſon Cabinet,
prit vne poigné d’argent de celuy que les Partizans de ce
tribut luy venoient d’apporter, & la preſentant au nez de
Titus, luy demanda, cét argent a t’il quelque puanteur? au¬
quel il reſpondit, que non: Et Veſpaſian luy repliqua, ſi
ient t’il pourtant des vrines, luy faiſant auoüer par cette ce¬
remonie, que l’argent ſentoit touſiours bon. Vous aduou¬
rez, Meſſieurs, auec moy, que l’auarice de ce Monarque a
eſté grande, mais il faut que vous confeſſiez auſſi en meſme
temps,apres la deſcription de la mienne, qu’elle l’a beau¬
coup ſurpaſſée. Il me ſemble entendre gronder le Rhoſne,
& la Mer ſe plaindre contre le Ciel, de ce qu’il a permis l’en¬
leuement & le vol que i’ay fait de toutes les Finances de ce
Royaume, & dont cét Element a eſté le Meſſager & le Por¬
teur de pluſieurs millions, iuſques dans les Banques de
Rome, Veniſe, Florence, & autres fameuſes villes d’Italie.
L’Ocean faict auſſi les meſmes plaintes de ceux qu’il a
portez dans Amſterdam & autres Banques de Holande,
Allemagne, & autres endroits de l’Europe, ſans qu’il me ſoit
arriué aucun n’aufrage, qui m’euſt peut-eſtre deſtourné de
V
