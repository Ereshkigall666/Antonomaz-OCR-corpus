l¬¬

mes brigandages: Mais apres auoir tout piſlé, & ne
ſçachant plus où en prendre; ie m’aduiſay, à l’imitation
de cé́t Empereur, de mettre tribut ſur les Bouës de Pa¬
ris, que ie croy eſtre plus puant que celuy des Vrines.
C’eſt aſſez, Meſſieurs, pour iuger de la conformité de
ma vie; auec celle de Neron, & comme on iuge de la
piece fur ſon eſchantillon, ie m’aſſeure qu’il ne vous ſera
pas bien difficille par ceſtuy petit de faire vn pareil iuge¬
ment de la preſſeance de mes crimes, & ceux de mon
compatriote Neron. Mais ce qui me rend plus criminel
eſt, que i’ay fait toutes ces voleries, & ruyné́ l’Eſtat ſous
pretexte de la guerre contre les Ennemys d’iceluy, & de
le vouloir maintenir & conſeruer, ou plutoſt l’agrandir:
Et pour concluſion, ie vous diray ( Meſſieurs) que ſi
l’Empire des Fleurs-de-Lys, appuyé ſur trois cheurons
rompus eſtoit mis en aſſeurance par l’Ancre qui eſtoit an
deſſous d’iceux, qui ſont les Armes de ce grand Armand
mon predeceſſeur. Ie puis dire que la Hache, qui eſt dans
les miennes, la tout deſpeſſé & démentibulé, ny remar¬
quant à preſent que les ruynes de ce bel Edifice: Mais
comme la fin couronne l’œuure, i’ay voulu couronner
les miennes par vn crime plus enorme que tous les prece¬
 dents. I’ay fait vn rapt de la perſonne ſacrée du Roy mon
Maiſtre, l’ayant enleué à heure nocture, & expoſé aà̀ la ri¬
gueur & iniure du temps d’vn Hyuer le plus mal-heureux
& le plus froid qu’on ayt encores veu. I’ay fait reuolter
les Peuples contre les Princes les ayant faict empriſonner:
mais Dieu par vne prouidence extraordinaire les en a


!
1
