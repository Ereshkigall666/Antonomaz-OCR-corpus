
1
4
 peuel tremblemẽ̃t, & ayant c onſulté quelquesDocteurs
en Medecine pour en deſcourir la cauſe, que les vns ont
attribué à la timidité de ma chetiue nature, les autres pour
l’auoir trop forcée, & les autres au bourrellement de ma
conſcience, & à l’horreur des crimes abominables que
i’ay commis contre les Diuine & humaine Majeſtez pen¬
dant le temps que i’ay eu les reſnes de l’Empire à mon
commandement, & de l’abus que i’ay fait de leurs graces
qu’ils m’auoient departies en ſi grande abondance & pro¬
fuſion: mais ie m’arreſte plutoſt au ſentiment des der¬
niers qu’à tous autres, puis que ie crois fermement que
s’en eſt la veritable pierre de touche, & s’il eſt vray que
cette premiere Majeſté auoit fait naiſtre ce Monſtre de
Nature, où plutoſt ce Démon infernal de Neron pour
S’en ſeruir d’inſtrument a ſa Iuſtice irrité́e contre les hom¬
mes de ſon Siecle, & deſchargée ſur la capitale du Monde,
que la meſme Majeſté m’a choiſi pour vn ſecond Neron,
pour executeur de ſa meſme Iuſtice irritée contre ceux du
preſent, & deſchargée ſur tout cét Eſtat, & particuliere¬
ment ſur la Capitale d’iceluy; mais enfin la tourné ſur
moy comme l’autheur d’icelle, ainſi qu’il en vſa enuers ce
miſerable Empereur, lequel s’eſtoit acquis la qualité &
le tiltre de fameux entre tous ſes Predeceſſeurs & ſucceſ¬
ſeurs Tyrans, pour l’énormité de ſes crimes, il faut que
par toute ſorte de droict la qualité & la quantité des miẽs
m’attribuë & m’acquiers le meſme tiltre, où pour mieux
dire m’en faſſe le Chef puis que ie les ay tous deuancez &
demeuré dansle champ de bataille, & vous, Meſſieurs, &
¬¬
tous