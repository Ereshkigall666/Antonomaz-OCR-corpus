 
!
1
11
1
1
1
1
1!
li
Belliere pour entrer dans le chaſteau & faire faire alte au
reſte des troupes, juſques à ce qu’il euſt auis que ledit ſieur
du Pleſſis ſuſt Maiſtre de ce chaſteau.
L’on fit auſſi faire alte au bagage de la Cour, qui eſtoit
desja party pour ſe rendre à̀ Baqueville, où Sa Majeſt́ deuoit
aller coucher la nuit du lendemain, ſi ſa marche n’euſt eſté
arreſtée par cette occurence.
Cependant nouuelles vinrent de Caën que le ſieur de la
Croiſette qui y commande, eſtoit en diſpoſition de remettre
auſſi ſon chaſteau au Roy, ainſi qu’auoit fait le ſieur de
Chamboy, & qu’alloit faire le ſieur de Montigni, comme il
en auoit aſſeure le ſieur du Pleſſis Bellié́re par ſa Lettre du
neufieme de ce mois, portant en ſubſtance: Qu’encor qu’il
euſt eſté vn peu ſurpris de la propoſition de remettre les
chaſteaux de Dieppe entre ſes mains, veu les termes auſquels
il eſtoit demeureé auec le ſieur de Chamboy: toutefois,
l’inclination qu’il a de porter aux ordres du Roy le reſpect
qu’il leur doit, & le commandement qu’il en a receu de la
Ducheſſe de Longueuille, l’obligeoit a luy donner ſa parolle
de remettre dans vingt-huict heures leſdits chaſteaux entre
ſes mains: & pour cet efſet luy donner preſentement vn
oſtage de ſa part pour ſeureté de l’execution de ſa parole,
lors qu’ils luy en donnera vn autre de la ſienne, pour
eſtre teſmoins que les choſes demeureront en meſme
eſtat ou elles ſe trouuent, & qu’il n’entrera rien dans la place
que ce qui y eſt: auec la liberte aux gentil-hommes qui y
ſont, de ſe pouuoir retirer chez eux ſi bon leur ſemble: à̀
condition auſſi que de la part dudit ſieur du Pleſſis-Belliere,