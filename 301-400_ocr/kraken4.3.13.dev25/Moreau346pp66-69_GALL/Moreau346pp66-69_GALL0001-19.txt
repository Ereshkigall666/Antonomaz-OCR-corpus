 -a¬¬ . oo--a¬ ¬¬
Et de tant d’horreurs, Sire, Mazarin eſt la cauſe; Ce
traiſtre pourroit-il eſperer miſericorde: & toutes ces abo¬
minations iointes à̀ ſes cimonies execcrables, à̀ ſes entaſſe¬
mens de benefices, à̀ ſon trafic infame du bien des pauures,
ne ſorceroient-elles pas la iuſtice de Dieu d’en prendre la
vengeance: ſans doute elle la prepare, & nous en ſommes
les iuſtes inſtruments.
C’eſt donc, Sire, apres la cauſe de la conſeruation de
voſtre Majeſté, pour l’extermination du Cardinal Mazarin,
que nous ſommes ſous les armes: commandez qu’on nous
le liure, nous en ſerons part aux autres. Le Roy voſtre Pere
aſſeura ſa puiſſance par la mort de Conchiny Marquis d’Ancre
ſon ſemblable: quoy qu’il ſut moins coulpable, & vous
deuez aſſeurer V. M. & le ſalut de la France, par le ſupplice
de ſon compatriotte.
Il faut, Sire, que ce bouc Emiſſaire porte la malediction
des Peuples: tout le ſang reſpandu dont il eſt le ſupreſme
coulpable qui a monté iuſques au Throſne de Dieu pour en
pourſuiure la punition, inuite voſtre Maieſté à ne la differer
pas.
Quoy que vous ſoyez au milieu de ſa tyrannie, vos
ordres n’auront pas moins leurs effects, deſabuſez vous
ſeulement, Sire, & ſouhaittez parmy les laſches Paraſites de
ſa fureur: il y a des fidelles à̀ V. M. qui peuuent rompre
vos chaines: C’est pour les ſouſtenir que Paris a pris les
armes & que ſon Peuple le plus conſtant de la France dans
ſon afſection pour ſes Rois fait eſclatter la generoſité à
l’imitation de laquelle nous nous preparons.