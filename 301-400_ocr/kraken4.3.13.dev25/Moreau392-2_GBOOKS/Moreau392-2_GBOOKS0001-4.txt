Peuples, quoy que ſon éclat ſemble pluſtoſt vne
fiction, qu’vne verité. Mais moy qui ſuis veritable
Fraçois & ne voudroit diſsimuler pour toutes choſes,
ie dois eſtre bien venu dans ma Patrie & lieunatal, qui
eſt Paris, en luy annonçant de tres-bonnes nouuelles.
l’ay paſſé par pluſieurs Prouinces, & dans les plus ce¬
lebres villes de ce Royaume, qui ſont preſtes de ſa¬
crifier & leurs biens & leurs vies & celles de leurs en¬
fans pour ſouſtenir vne cauſe, auſsi iuſte que celle
d’Abel, lors qu’il demandoit yengeance au Ciel & im¬
ploroit ſon ſecours & aſsiſtance, contre le fratricide
deſon frere.
Toutes leſquelles Villes & Prouinces promettent
de prende les armes  ſi beſoin fait) pour appuyer vn
ſi glorieux party & pour defendre vne ſi iuſte querel¬
le, proteſtans de ne donner aucun quartier à celuy qui
en eſt autheur, en cas qu’il prenne la fuite, ny à ces
complices. Leurs armes ſont toutes preſtes & ne de.
mandent que l’occaſion de les ioindre auec les no¬
ſtres, meſme les plus tinides.
Ayant couru qui de çà, qui de la, & approché des
limites étrangere, n’ay rencontré aucun qui n’ait
loüé́ le zele & generoſité de la plus celebre Ville du
monde, & qui donne le mouuement & fait heureu¬
ſement ſubſiſter toutes les autres, qui eſt Paris
Les grands Seigneurs auſſi bien que les petits, les
riches & les pauures n’ont d’autre ambition que d’v¬
nir leurs armes auec les noſtres, ainſi qu’ils ſe ſonte
vnis auec nous par vne meſme inclination: & pour
défendre les meſmes intereſts. Ils ont vne ſaincte é¬
A ij