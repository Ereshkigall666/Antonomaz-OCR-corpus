9it
Le paſſage ayant donc eſté gangné avec tant
d’avantage, pour l’aſſeurer, ce Général fit
auſſi toſt paſſer ſes mcilleures troupes de
cavalerie avec ordre de garder tousjours leurs
rangs, prévoyant bien que les ennemis qui a¬
voyent leur grand Tabor à cinq lieuës de là, ne
manqueroyent pas, ſur l’avis de ce quis’eſtoit
paſſé, de venir vanger leurs compagnons.
De fait, à peine ces troupes furent paſſées,
que le Chef des ennemis appellé Niébaba, pa¬
rut à la teſte d’vn Corps de dix mille comba¬
tans choiſis, s’avançant contre les Polonois
avec vne contenance auſſi fiére que s’il euſt
desja eu la victoire, qu’il eſpéroit obtenir d’au¬
tant plus aiſément qu’il avoit, ce lui ſembloir, à
faire à des gens recreus des fatigues d’vne lon¬
gue marche & du travail du combat qu’ils ve¬
noyent de donner.
Mais, il fut bien toſt obligé à changer de
ſentiment, quand il ſe ſentit recevoir par quel¬
ques compagnies qui eſtoyent desja en barail¬
lIe, avec tant de chaleur & de force qu’il fut
contraint de ſe retirer en deſordre: laiſſant
plus de mille de ſes gens tüez ſur la place, com¬
me il le fut vn peu apres dans ſa fuïte, quantiré
de priſonniers, entre leſquels eſtoyét les Com¬
miſſaires de cette armée, pluſieurs Capitai¬
nes & Coſaques de Czerniacovie & du ré¬
giment Noroslei, & 1;j drapeaux: en ſorte