71
Helas! que mon ame eſt craintiue,
Lors qu’elle y penſe ſeulement,
En ſe voyant comme captiue
Auecques tant d’eſtonnement,
Au plus beau lieu de ceſt Empire,
Ou noſtre liberté ſouſpire,
Ou les Dieux faiſoient leur ſejour,
Ou l’inſolence de la guerre
Fait auſourd’huy trembler la terre,
Et n’eſt plus capable d’amour.
&
Dieux!l qui voyez nos infortunes,
Et n’ignorez pas nos ſouhaits!
Rendez-vous aux plaintes communes
Plus fauorables que iamais;
Ramenez ce jeune ſonarque,
Que nous cherchons, ou que la Parque
Couppe la trame de nos jours!
Car ſans luy, nous ne pouuons viure,
Et c’eſt luy, que nous voulons ſuiure,
Quelque part qu’il aille touſiours.