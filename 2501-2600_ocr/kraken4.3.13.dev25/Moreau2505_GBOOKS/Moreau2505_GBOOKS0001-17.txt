6
par laquelle ils monſtrent combien peu d’eſtime ils font
de voſtre parole Royale, qu’ils engagent en des choſes
rres-importantes, & violent auec la meſme temerité &
hardieſſe que ſi c’eſtoit la leur. Ils n’ont pas conſidereé
quel deferuice ils rendoient à V. M. puis qu’ils portent
vn coup mortel dans l’eſprit de vos ſujets, y mettant la
deffiance & vne viue apprehenſion de leur perte & ruine,
ne pouuant plus faire aucun fondement ſur les paroles &
promeſſes qui viendront de la part de V. M. & de ſon
Conſeil.
 SIRE, Ie diray à V. M. ſous ſon bon plaiſir, Que
pour remedier aux dangers qui menacent l’Eſtat, il faut
qu’elle reſtabliſſe l’vnion de toute Ia maiſon Royale, &
qu’elle faſſe reuiure dans l’eſprit de ſes peuples vne entiere
 confiance en ſa parole, pour y r’allumer d’autant plus
l’amour & veneration naturelle qu’ils portent à V. M.
Cét amour & cette veneration, S IRE, ne ſe peut
eſteindre, quoy que la violence de ceux qui abuſent de
voſtre autorité trauaille puiſſamment à la diminuer.
M. le Duc d’Oleans, M. le Prince, & generalement
tous vos ſujets ne pourront auec raiſon prendre aucune
confiance aux paroles & promeſſes qui leur ſeront faites
de la part de V. M. tandis que le Cardinal Mazarin ſera
prés d’elle. Et certainement ils pecheroient contre les re¬
gles de la prudence, s’ils ſe rendoient ſi faciles à ſe laiſſer
ſurprendre par les tromperies & impoſtures d’vn homme,
qu’ils connoiſſent n’auoir point de foy, & qui ſe moque
de la maxime des gens d’honneur, Qu il faut tenir ſa parole.
Comment pourront-ils ſe perſuader que V. M. obſedée
par ce mal-heureux eſprit, leur ennemy irreconciliable,.
puiſſe