5
Voyant leur feſte ainſi troublée
Et toute raillerie à part
Se voyant pris chez vn Renard
Dont ils n’eurent pas la fineſſe,
Pleins de colere, & de détreſſe
De ne s’eſtre pas biens repûs
Enragez d’eſtre interrompus
Par Meſſieurs de la fronderie
Dont ils auoient fait raillerie
S’en allerent ie ne ſç̧ay où
A Chaliot ou à ſainct Clou,
Où̀ meſme à Paris la grand ville
Qui de braues ſoldats fourmille
De noſtre Roy bons ſeruiteurs
Qu’Amiens appelle frondeurs?
Reſolus de fermer la porte,
Ou d’auoir touſiours grande eſcorte
Lors qu’ils mangeroient chez Renard
Fut-ce le matin ou le tard,
Mais pour moy dedans ce burleſque
A noſtre braue ſoldateſque
Ie veux donner vne leçon
Qui fera voir que i’ay raiſon,
C’eſt de perdre toute memoire
Ou de deffaite ou de victoire
Pendant tous nos troubles paſſez
Ou nous faiſions les inſenſez
De bannir de nos conferences
Tant de badines mediſances
