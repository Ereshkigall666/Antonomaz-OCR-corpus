Les font paſſer pour violons,
En voila quatre de la bande
Bon Zanis pour la Sarabande,
Qui veulent faire les railleurs
Sur la milice des frondeurs:
Il eſt vray que d’vn coup de fronde,
I’abbatrois bien ce petit monde;
Mais ie n’ay garde d’en venir
A cette ſorte de punir.
Ie croy que les plus grand ſupplice
Eſt de les priuer du delice
Qu’ils eſperoient dans ce repas,
Que beaucoup ne meritent pas,
Ce diſant il leue la nappe
Couuerte comme pour vn Pape,
Et renuerſe d’auſſi bons mets,
Que Bautru mangera iamais.
Biſques, champignons & ſalades,
Qu’on n’ordonne pas aux malades,
Poulets, oyſons, & pigeonnaux,
Et ie croy meſmes des levraux,
Sans conter les ragouſts pour boire,
A ce que recite l’hiſtoire:
Car pour moy i’en eſtois abſent,
Et du tout ſuis fort innocent:
Quelqu’vn dit que des beatilles
Qui ne deplaiſent pas aux filles:
Quelques-vns de ces beaux garçon
En auoient tous pleins leurs canons,