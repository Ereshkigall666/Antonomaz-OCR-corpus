3
122
corrompt; qu’il’ne faut pas qu’vn Prince, & vn Miniſtre d’E¬
Jee ee ſtat ſoient tellement eſclaues de leurs paroles, qu’ils ne s’en
mulia mſs puiſſent deſdire & les reuoquer honteuſement, quand le men¬
quaenus ſonge leur eſt plus vtile & plus auantageux que la verité; qui
expediat;
4, eſt vouloir anneantir & violer les liens de la Societé humaine, &
nal l.e.2 tout ce qu’il y a de ſaint & de ſacré parmy les hommes. Les Sou¬
uerains que nous reuerons comme les images de Dieu en terre,
n’ont rien qui les approche de plus prés de cette reſſemblance
glorieuſe, que le credit & la fermeté de leurs paroles quand ils
en vſent comme ils doiuent;& comme ils y ſont obligés; Et tout
ainſi que le Tout-puiſſant a fait les hommes & tout le monde
par ſa ſeule parole, il faut auſſi que ſes Lieutenans viſibles les
gouuernent par la leur, & qu’ils en ſoient auſſi ialoux que celuy
Elu,  qui leur apprend, que le ciel & la terre periront & changeront
terra tranſi.¬
bomt,ver, vn iour, mais que ſa parole ſera eternelle, & touſiours veritable.
autem mes Examinons maintenant ſi le Conſeil d’Enhaut peut caſſer
P’ l’Arreſt du Parlement dont on ſe plaint, s’il a la moindre mar¬
Math.c.24. que d’authoriré qui puiſſe donner quelque couleur à cette hau¬
verſ. 35. te entrepriſe, & ſi trois ou quatre particuliers qui le conmpoſent,
& qui n’y ont autre entré́e, autre ſeance, autre ſuffrage, autre
pouuoir, autre prouiſion, autre examen, ny autre droit d’y de¬
meurer, que l’adueu & le conſentement du Mazarin qui eſt
l’obiet de leur politique, & le fond de leur iuriſprudence, peu¬
uent donner atteinte & renuerſer, comme ils s’imaginent, des
Declarations verifiées, & des Arreſts Souuerains donnez en
connoiſſance de cauſe, & ſur les concluſions vniformes par tout
 de Meſſieurs les Gens du Roy.
 Qui eſtoit Procureur general ou particulier, dans ce preten¬
du Conſeil d’Enhaut, pour requerir ou empeſcher l’execution
de cét Arreſt & de cette Declararion verifiée, & depuis peu
conteſtée? quel deſordre, & quel deſreglement dans l’Eſtat,; ſi
 trois ou quatre particuliers empruntez & corrompus, pou¬
 uoieht de leur authorité priuée caſſer & renuerſer ſans partie,
ſans Oficiers, & ſans connoiſſance de cauſe, ce que les Iuges
vniques & Souuerains de cetrte Monatchie en cét endroit, ont
 decidé & ordonneé apres cent aſſemblées conſiderables, & au¬
 tant de deliberations importantes qui ne produiſent que des
Loix & des Oracles irreuocables. Par tout où la Tyrannie n’eſt