72
rage & la fureur d’vn Cardinal qui ſe dit Prince de l’Egliſe
pendant qu’il les demolit, ſans en auoir iamais protegé ny viſi¬
té pas vne.
 Et pour concluſion de vos belles admirations, & de vos
ignorances affectées, vous reuoquez en doute en cette meſme
page 16. de voſtre eſcrit, ſi voſtre Mazarin a rauy comme les
autres Eueſques que vous aceuſez, la liberté & la Couronne à
noſtre Roy, ou attente comme eux ſur ſa perſonne, & coniuré
ſa mort? Apres que toute l’Europe ſç̧ait que ce Monarque auſſi
digne d’amour que de compaſſion, ne reſpire autre choſe que
 de retourner dedans ſa capitale, & qu’il n’y a que le Mazarin
ſeul qui l’en empeſche, à cauſe qu’il en eſt banny, comme du
reſte du Royaume, qu’on luy attend pour le punir déſescri¬
mes, & executer les Arreſts qui y ſont donnez contre luy.
Que ce Cardinal ne rauiſſe la Couronne à ſa Maieſté, c’eſt
dequoy les Princes de ſon Sang, les Parlemens, & tous les bons
François ſe plaignent, puis que tous ces elair-voyans connoiſ¬
ſent que ce jeune Prince abuſé n’a que le nom de Roy, & le
Mazarin le Sceptre & l’authorite toute entiere.
Qu’il n’attente à ſa perſonne ſacrée, & ne conjure ſa mort, il
ne le fait que trop & trop inſolemment en l’expoſant temerai¬
rement dans la tendreſſe & la delicateſſe de ſon aage, aux fa¬
tigues de tant de voyages mportuns, dans le changement de
tant d’airs & de tant de ſejours differens, dans l’incommodité
des armées qu’il eſt contraint de traiſner apres ſoy pour garder
ſonennemy, dans l’injure des temps & des ſaiſons, des froids
& des chaleurs, des pluyes & des vents, & faiſan vne vie qui
reſſent plus ſon Suedos & ſon Conquerant, que non pas vn
grand Roy qui n’a qu’à conſeruer l’Empire qu’on luy fait per¬
dre & diminuer tous les iours, auec l’amour & le nombre de
ſes Sujets.
Et puis que vous aduoüez que tous ces Prelats eſtoient tres¬
coupables, & tres-criminels encore qu’ils n’ayent commis que
l’vn ou l’autre de ces crimes; Que ſera voſtre illuſtre Mazarin,
qui ſeul eſt chargé de tous enſemble, & de mille autres enco¬
re dont le moindre merite la mort? Ouurez les yeux flatteur
des Tyrans, & calomniateur des gens de bien, aimez l’inno¬
cence de voſtre Roy, ceſſez d’abuſer de ſon bas aage & de ſon
peu