1
 re, pour faire executer la Declaration du Roy qu’il a verifiée,
qu’il fait informer des contrauentions contre icelle, qu’il eſta¬
blit des Commiſſaires ſans reproche pour entendre les teſ¬
moins qui depoſent contre le Mazarin, qu’ils font leur rap¬
port des charges qui ſe trouuent contre luy, qu’on demande
les concluſions des Gens du Roy qui requierent ſon eſloigne¬
ment, & qu’il prononce ſes Arreſts toutes les Chambres aſſem¬
bleées à la pluralité des voix.
Que ſi la forme que vous dites donne la force & laviguour
aux Loix des Magiſtrats & des Souuerains meſmes, voyez ie
vous prie auquel on doit auoir plus d’eſgard aux Lettres de
Cachet ſans ordre & ſans forme, que vous enuoyez de voſtre
authorité priuee au Mazarin pour le rappeller, ou aux Decla¬
rations verifiees, & aux Arreſts iuridiquement prononces pour
l’obliger à garder ſon Ban, & quitter noſtre Eſtat tout languiſ¬
ſant qu’il eſt, auant qu’il luy donne & luy apporte le coup fu¬
neſte de la mort.
Et ſi vous n’auez point de meilleur ny de plus puiſſant motif
pour retarder l’execution de tant d’Arreſts, que d’alleguer
que ſi cela eſtoit, la perſonne ſacrée des Cardinaux ſerot trop raualee,
& reduite à la condition des plas ifames crimineds; vos moyens de
nullité ſont bien foibles, & vos oppoſitions bien peu conſide¬
rables, puiſque les crimes égalent teus les hommes pour ce qui
eſt de la peine, & qu’vn Cardinal coupable ne meurt point au¬
trement qu’vn perit Moine, ny vn grand Prince d’autre façon
qu’vn ſimple paiſant dans vn meſme gente de mort. S’il ne fa¬
loit eſtre que Cardinal pour ne point mourir par Iuſtice, tous
les Illuſtres voleurs, tous les grands Partiſans, tous les Offi¬
ciers de la Couronne, & tous les Miniſtres d’Eſtat voudroient
le deuenir pour eſtre à couuert de leurs Peculats, de leurs bri¬
gandages, de leurs cncuſſions, & de leurs iniuſtices trop fre¬
quentes & trop impunies.
