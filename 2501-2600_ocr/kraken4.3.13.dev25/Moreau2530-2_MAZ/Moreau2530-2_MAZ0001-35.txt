17
Reeonnoiſſant l’intention
De cette belle inuention.
Et vid bien que lettre enuoyée
N’auoit eſté que copiée
Sur vn mauuais Original
Tiré de chez le Cardinal.
En effet il eſtoit facile
De voir que Prelat de Sicile
Vouloit diſioindre abſolument
Le Bourgeois & le Parlement,
 Eſperant dans vn tel rauage
Faire des mieux ſon perſonnage,
Et ioûir à diſcretion
Du fruict de leur diſſenſion.
 Mais Eſcheuins par leur prudenee
Chan gerent bien ſon eſperance,
Et cette Lettre de Cachet
Ne les prit pas au tre-buchet.
Dés qu’ils curent fait la lecture
De ce petit mot d’impoſture,
Ils le porterent au Senat,
Qui trouua ce diſcours fort plat,
Comme venant d’vn Politique,
Qui n’entendoit pas la pratique,
Et ſçauoit mieux l’art de gagner,
Que non pas celuy de regner.
Mais comme il faiſoit deſia ſombre,
Et que chandelles en grand nombre
Eſtincelloient au Firmament;
Illuſtriſſime Parlement
Remit au lendemain l’affaire,
Pour ſçavoir ce qu’on deuoit faire,
 Ainſi chacun ſe fepara,
Et ſous ſon toit ſe retira.
  e--aa--œae--.


¬

e-eeseeeeeeeert¬¬
r¬