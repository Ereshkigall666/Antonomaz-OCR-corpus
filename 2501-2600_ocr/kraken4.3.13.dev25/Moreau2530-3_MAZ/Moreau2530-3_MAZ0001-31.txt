!
Et par le Tambour informe, 
Sort de ſon logls tout armé,
Pour aller faire pied de grü
Dedans la martiale ruë,
Où Capitaine du quartier,
(Qui ſouuent ſçait peu ſon meſtier,
Et n’entend en cas de milice
Ny ſubtilité ny malice)
A domicile retenu,
Dont il paye le reuenu
Pour honorer ce nouuea maiſtre,
Chaeun fait peter le ſalpeſtre,
Lieutenant, Sergent, Caporal!,
Luy fait ſalve de General.
Ce Fierabras prend ſon eſpée
Dans le ſang humain non trempée,
Son eſcharpe & ſon poitrinal,
Peſtant contre Ie Cardinal:
Et, ſa demie pique eſtant preſte,
De ſes gens ſe met à la teſte,
Tenant en eette qualité
Mieux qu’vn Ceſard, ſa grauite.
Les Soldats au ſon de la Caiſſe
Deux à deux, comme chiens en laiſſe,
Suiuent leur Chef, flancs contre flanes,
Et vous tiennent des mieux leurs rangs.
L’vn d’eux en Eſpagnol ſe quarre
Pouſſe l’vn, dit à l’autre, gare?
Celuy là trouſſe ſon Chapeau,
Celuy-cy leue le muſeau
Pour expoſer ſon nez en veu
De ceux qui paſſent par la ruë:
Bref, ces belliqueux Habitans
Sont plus fiers que des Capitans.
¬¬