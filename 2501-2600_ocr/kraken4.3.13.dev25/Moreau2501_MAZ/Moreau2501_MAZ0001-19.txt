11
noſtre Souuerain, de la ſimplicité duquel ils ſe
ſont ſaiſis aà̀ la faueur de ſon àge? N’eſt-ce pas en
ſuitre du méprs iniurieux qu’on a fait de regler la
conduite de l’Eſtat ſur le niueau de voſtre pruden¬.
ce, que nous auons veu entrer le ſchiſme dans la
maiſon Royalle, & que nous auons de ſperé de
toute ſorte de calme, par l’aprehenſion des miſeres
que cette fatale mes-intelligence doit faire inon¬
der auec vn deluge de calamitez dans les terres de
cette pauure Monarchie; puis qu’on a refuſé deux
iours à V. A R. pour mettre le hola dans ces di¬
uorces par vn ſage accommodement; pendant
que ce Prince qui n’a degainé que’ pour r’aſſeurer
la tranquillité de l’Eſtat, vous faiſoit l’arbitre ſou¬
uerain de tous ſes intereſts & de tous les noſtres, ſe
repoſant entierement ſur voſtre entremiſe de rou¬
tes les pretentions, que la iuſtice de ſa cauſe & les
ſouhaits des peuples luy pourroient faire eſperer
par la voye des armes. Enfin ne ſç̧ait on pas que le
Conſeil animé des ſeuls caprices de certains parti¬
culiers, a arrach́ ſa Majeſté d’entre les mains de
V. A. R. pour aller perſecuter vn Prince, qui luy
auoit r’aſſeuré le Trône pendant ſa minorité, &
pour s’en ſeruir comme d’inſtrument du perni¬
cieux deſſein qu’ils ont d’allumer les guerres ciuil¬
les, pour faire rentrer le Mazarin dans l’Eſtat a la
faueur de leur embrazement.
1
31
!