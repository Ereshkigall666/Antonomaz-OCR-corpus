Et les ſuccent iuſques aux os,
Sans leur donner aucun repos.
Anſi la ſombre nuit ſe paſſe
En vuidant maintesfois la taſſe,
Et l’Aurore d’vn œil riant
Ouurit les portes d’orient,
Pour laiſſer paſſer le trompette
De la lumineuſe broüette:
Mais nos diſeurs de qui va là,
N’ouurirent les leurs pour cela:
Sinon par certains interualles
Pour les prouiſions des Halles,
Qui ſeruent à faire repas,
A qui l’on ne refuſa pas.
Voyant que le porte-lumiere
Auançoit deſia ſa carriere,
L’Illuſtre Cour de Parlement
Se raſſembla conjoInctement,
Pour faire deliberatiue
Sur le ſujet de la Miſſiue:
Mais durant la longue action
De leur deliberation,
Autres Lettres ſont apportées,
Qui ne furent deſcachetées..
Los Gens du Roy font ſeulement
Rapport à tout le Parlement,
Que par elles leuts Aſſemblées.
A Montargis ſont exilées.
De ce, Noſſeigneurs eſtonnez
Se re gardent long temps au nez:
Et dans vne ſi rude affaire
Reſuans à ce qu’ils deuoient faire,
Ne ſeauoient ſur quel pied danſer,
Ou pour mieux dire que penſer.
Mais apres maintes reſueries,
Qui n’eſtoient pas des ſingeries:
On conclud, en ce deſarroy,
Que les meſmes Sieurs cens duRoy,
Se tranſporteroient vers la Reyne,
Qui prieroient de prendre la peine
De leur donner le no de ceux
Qelle eſtimoit des factieux,
Et dont la criminelle intrigue
Tendoit à faire quelque ligue,
L-¬
 g 4
L8.
Pour leut eſtre leur procez fait,!
Aſin que l’on fuſt ſatisfait,
Et que la Majeſté lezé́e,
Par ce moyen fuſt appaiſée.
Gens du Roy par ce mandement
Se tranſportent en vn moment
Iuſques à S. Germain en Laye,
Où n’ateraperent qu’vne baye,
Et reuinrent en peu de teps
De leur accueil fort mal contents:
Car Sicilienne Eminence
Fit, qu’ils n’eurẽ̃t point d’Audience,
Et qu’on n’entendit leurs raiſons
Non plus que celle des oyſons.
Doncques rebutez de la ſorte
Et reuenus ſans nulle eſcorte,
A la mercy des garnemens,
Polonois, Baſques, Alemands,
Qui comme des cheuaux d’Eſpagne,
Couroient deſia par la campagne,
2
Et voloient ſur les grands chemins
Tout ce qui tomboit en leuts mains.
Ils ſe retirerent en la Ville.
Chacun dedans ſon domicile,
 Ne pouuans aller pour ce iour
Rendre leur reſponſe à la Cour.
Ainſi ſe paſſa la iourné́e,
Et la ſuiuante matiné́e
Ils conterent leur traittement
Au tres-Auguſte Parlement,
Qui ſans barguigner dauantage
Voyant bien d’où venoit l’orage
En voulut arteſter le cours,
Et par certain petit diſcours,
Qu’Arreſt vulgairement on nomme,
Rendit criminel le pauure homme;
Appellé lules Mazarin,
Qui d’vn jeu de Hoc fut parain.
En declarant ſon Eminence
Ennemie de toute la France,
Perturbatrice du repos,
Que l’on y gouſtoit ſans impoſts.
Et pour telles raiſons & cauſes,
Sans faire rapport d’autres choſes,
1



