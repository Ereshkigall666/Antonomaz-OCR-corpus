18
Sil ne vous duit, e’eſt pour vnautre:
Vraman vous eſte vn bon Apoſtre;
Et vous auez bonne raiſon
De peſter en noſtre maiſon!
 Allez ailleurs faire vacarme?
Vous mettriez chez nous l’alarme.
Anſi ces mutins chaperons,
Trouſſez comme des potirons,
Vous rendaot muet vn pauure homme,
Font ſi bien qu’il paye la ſomme,
Qi les faiſoit mettre en courroux,
Et l’obligent aà filer doux.
Si vendeuſes de pain ſont cheres,
Auſſi le ſont Dames Boucheres,
Et ranç̧onnent les pauures gens,
A peu prés comme des Sergens,
Qu font crier miſericorde
A ceux qui meritent la corde.
Chacun dit, c’eſt vne pitié!
Tout eſt enchery de moitié!
Et faiſant triſte, & noire mine
Commence de crier famine:
Ceux qui d’entr’eux ſont plus peruers
Iurent à tors, & à trauers,
Et ne ſçachans à qui s’en prendre
Diſent tout haut qu’il faudroit pendre,
( Mais, groteſque Muſe, tout beau,
Tout cela n’eſt ny bon ny beau;
Ne diſcourons pas danantage
De l’inſolence de leur rage,
Il n’eſt pas temps de parler gras,
Nous auons paſſé Mardy gras.)
Allons faire vn tour dans les Halles,
Quoy que d’ordinaire fore ſales,