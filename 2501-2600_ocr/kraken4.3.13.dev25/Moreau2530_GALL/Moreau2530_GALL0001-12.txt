10
Il en penſoit faire de meſme,
Par le moyen d’vn tel Careſme:
Mais le pauure ſot eſt trompe,
Et ſon Careſme eſt attrapé:
Mardy gras a donné taloche
Deſſus ſa mourante caboche,
Et d’vn coup d’abſolution
Luy a ſanglé le croupion.
Muſe, laiſſons-les la ſe battre
Et faire les diables à quatre;
Retournons à noſtre Prelat,
Qui va faire ſon attentat.
Deſia la ſombre nuict approche,
Il 5’en va mettre char en poche,
Et faire vn tour de ſon meſtier
Plus ſubtilement que Cormier.
Qu’il vabien tailler des croupieres
A des gens qui n’y ſongent gueres!
Ie veux qu’on me dague le ſein,
Si quatre ſçauent ſon deſſein.
Fais moy donc jallir de ta veine
Non pas quelque demie douzaine,
Mais quelque centaine de vers,
Pour bien décrire le reuers,
Dont Mademoiſelle Fortune
Renuerſa Miniſtre noctune,
Qui dans la faneur de la nuit
S’eſchappa de Paris ſans bruit.
Phœbus le grand falot du monde
Eſtoit encourtiné de l’onde,
Et le vieux penard de Tithon,
Baiſoit encore le teton
De la Cephalienne gouges
Dont la couleur eſt touſiours touge,
 Ee
 ¬