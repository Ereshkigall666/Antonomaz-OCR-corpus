Et par le Tambour informé,
Sort de ſon logis tout armé,
Pour aller faire pied de gruë
Dedans la martiale ruë,
Où Capitaine du quartier,
(Qui ſouuent ſçait peu ſon meſtier,
Et n’entend en cas de milice
Ny ſubtilité ny malices
A domicile retenu,
Dont il paye le reuenu
l’our honorer ce nouueau maiſtre,
Chacun fait peter le ſalpeſtre,
Lieutenant, Sergent, aporal,
Luy fait ſalve de General.
Ce Ferabras prend ſon efpée
Dans le ſang humain non trempée,
Son eſcharpe & ſon poictrinal,
Peſtant contre le Cardinal:
Et, ſa demie pique eſtant preſte,
De ſes gens ſe met à la teſte,
Tenant en cette qualité
Mieux qu’vn Ceſar, ſa grauité.¬
Les Soldats au ſon de la Caiſſe
Deux à deux, comme chiens en laiſſe,
Suiuent leur Chef, flancs contre flancs,
Et vous tiennent des mieux leurs rangs.
L’vn deux en Eſpagnol ſe quarre 
Pouſſe l’vn, dit à l’autre gare?
Celuy-là trouſſe ſon Chapeau,
Celuy-cy leue le muſeau
Pour expoſer ſon nez en veueë
De ceux qui paſſent par la rue:
Bref, ces belliqueux Habitans
Sont plus fiers que des Capitans.