
Reconnoiſſant l’intention
27
De cette belle inuention.
Et vid bien que lettre enuoyée
N’auoit eſté que copiée
Sur vn mauuais Original
Tiré de chez le Cardinal.
En effet il eſtoit facile
De voir que Prelat de Sicile
Vouloit diſioindre abſolument
Le Bourgeois & le Parlement,
Eſperant dans vn tel rauage
Faire des mieux ſon perſonnage,
Et iouyr aà diſcretion
Du fruict de leur diſſenſion.
Mais Eſcheuins par leur prudence
Changerent bien ſon eſperance,
Et cette Lettre de Cachet
Ne les prit pas au tre buchet.
Dés qu’ils eurent fait la lecture
De ce petit mot d’impoſture,
Ils le porterent au Senat,
ui trouua ce diſcours fort plat,
Comme venant d’vn Politique,
Qui n’entendoit pas la pratique,
Et ſç̧auoit mieux l’art de gagner,
que non pas celuy de regner.
Mais comme il faiſoit deſia ſombre,
Et que chandelles en grand nombre
Eſtincelloient au Firmament;
Illuſtriſſime Parlement
Remit au lendemain l’affaire,
Pour ſçavoir ce qu’on deuoit faire.
Ainſi chacun ſe ſepara,
Et ſous ſon toict ſe retira.
