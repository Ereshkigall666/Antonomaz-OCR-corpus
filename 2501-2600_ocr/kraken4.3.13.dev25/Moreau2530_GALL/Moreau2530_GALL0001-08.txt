
¬¬. EE
Quoy qu’en vne telle eſpouuante
I euſt fait, (bien qu’il ne s’en vante,)
De ſes pechez confeſſion,
Et receu l’abſolution.
Enfin depuis que nos Megeres,
C’eſt à dire, nos Harangeres,
Firent ſi bien que ſans appel
On rendit Monſieur de Brouſſel,
Qu’on auoit de chez luy par force
Enleué dedans vn caroſſe,
Et tranſporté dans certain lieu,
Pour ſe confeſſer au bon Dieu
De toutes ſes fautes paſſées,
Tant en paroles qu’en penſées;
Car, pour en franchement parler,
Breuuage il deuoit aualer;
Mais breuuage qui de maniere
Conduit tout droit au Cimetiere,
Et par la vertu de ſes eaux
Garantit l’homme de tous maux.
Le rouge Pre lat de Sicile
Songea deſlors à faire gille;
Voyant qu’à Paris quelque iour
On luy ioüeroit vn mauuais tour:
En efſet ce faiſeur de ſauces
En peu de temps tira ſes chauſſes,
Et ſans trompette ny tambour
Fit ſortir de Paris la Cour.
Mais ſe voyant à la campagne
Sans les troupes de l’Alemagne,
Qu’il pretendoit faire venir,
Pour ſe venger, & nous punir:
Son eſprit fertile en malice,
Inuente alors vn artifice,
¬