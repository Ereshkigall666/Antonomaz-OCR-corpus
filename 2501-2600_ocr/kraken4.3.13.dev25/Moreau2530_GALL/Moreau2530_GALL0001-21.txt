Tant de crottes, que de bons mots
Tirez du langage des Goths,
Dont Megeres pleines de bouës
Se donnent ſouuent par les iouës,
Et voyons de quelle faç̧on
On ſe ietre deſſus le ſon.
(S’entend ſon meſlé de. farine,
Qui garde l’homme de famine;.
Car ſon ne pourroit autrement
Luy donner grand ſoulagement.)
Deſia l’on y court à la foule,
Deſia l’vn ſur l’autre ſe roule,
Et ſerre iuſques à tel point
Le modele de ſon pourpoint,
Qu’il ſe fait peter la bcdainc,
Et paſme d’vne courte haleine.
Là Meuſniers voyent qu’à leur tour,
Chacun leur vient faire la cour:
Mais cette gent peu debonnaire
D’abord enuoye faire faire
Ceux, qui par leurs trop longs diſcours,
Ou qui, par leurs tours & retours
Eſperent gagner quelque choſe
A force de plaider leur cauſe:
Ce beſtail reueſche & teſtu
N’en rclaſche pas vn feſtu:
Et ne croy pas qu’en tel deſordre
Le Diable luy fiſt rien demordre
De ce qu’il a dit vne fois,
Il en faut paſſer par ſes loix;
Car tant plus il vend la farine,
Tant plus on ſonge à la famine.
Tout chacun voyant dans ce deüil,
Que le pix en croiſt aà veuë d’œil.