Tout retentit de cris de joye,
Ah que ie ſuis vne ſotte Oye
De ne comprendre aucunement
Quel doit eſtre l’euenement
De tant de Troupes ramaſſées,
Ien forme d’étranges penſées,
Et le c œur m’en tremble touſiours:
Helas quel grand bruit de Tambours!
Helas quel grand bruit de Trompetes,
Ces affaires ſont bien ſecreres
Pour mon pauure petit cerueau.
Mais pourquoy ce combat nouueau?
Vicy des Gens ſur la Riuiere
Qui vont d’vne façon Guerriere
Iouſter ſur le bout d’vn Bate au
Pour ſe faire tomber dans l’eau.
Voicy deſia l’vn qui balance,
L’autre tient bon, l’autre s’élance,
L’autre hoque auec grand effort;
Ah que ce pourpoint noir eſt fort,
Il en a mis demi- douzaine
Pour le moins deſia dans la Seine!
Mais il eſt er fin abatu
Apres auoir tant combatu:
Vila ſur tous ce bonnet rouge,
Qui de ſon lieu iamais ne bouge,
Et met tous les autres à bas,
Qu’il a bon pié, qu’il a bon bras,
Il ſe tient ferme comm’vn Diable
Auec vne adreſſe incroyable.
O Cieux l’étrange paſſe-temps,
Ah que ces Bourgeois ſont contens,
Ils conſiderent ce ſpectacle
Comm’ ils feroient vn grand miracle,