15
bien de ſon Royaume que la qualité́ de Roy, qui porte l’image vi¬
uante de Dieu, & les benedictions qu’il auoit abondamment verſées
en voſtre naiſſanc; voſtre Parlement eſtima ne vous pouuoir rendre
vn ſeruice plus important, que de ioindre ſes ſuffrages à ceux de la Na¬
ture & de tote la France, pour commettre à la Reyne voſtre Mere le.
gouuernement de voſtre Perſonne & de voſtre Eſtat. Il ne douta point
qu’elle n’euſt touſiours pour vous & pour vos Sujets des entralles de
Mere, & en toute ſa conduite vn eſprit Roy al ſuiuant ſon extration.
Il eſtima ſur tout, que pour maintenir la liberté legitime, qui
fait regner les Roys dans le cœur des Peuples, elle ne permettroit ia¬
mais qu’aucun particuher s’eſſeuaſt en trop grande puiſſance au pre¬
iudice de la Souueraine; pource qu’elle ſçauoit par les lumieres
que Dieu donne aux Ames qu’il deſtine pour regir les Eſtats, com¬
bin ſes eſtabliſſemens ſont contraires aux vrayes regles de bonne
police, en toute ſorte de gouuernements, & ſpecialement aux Mo¬
narchiques, qui ont pourloy fondamentale, qu’il n’y ait qu’vn
Maſtre en titre & en fontion; de ſorte qu’il eſt touſiours hon¬
teux au Prince & dommageable à ſes Sujets, qu’vn particulier prenne
trop de part ou à ſon affection ou à ſon authorité, cel le là denant
eſtre communiqué́e à tous, & celle-cy n’a ppartenant qu’à luy ſeul.
D’ailleurs voſtte Parlement auoit ſujet de croire, que la propre
experience de la Reyne voſtre Mere luy ſeroit vne garde fidelle, pour
ra guarantir de cé́t accident; ay ant veu pendant le temps de ſon ma¬
liage en deux notables exemples du Matr eſchal d’Ancre & du Cardi¬
 ral de Richelieu, combien l’eſleuation d’vn ſujet en trop grande fa¬
ueur & authorité auoit eſté́ diforme iuſques à quel poinct elle auoit
eſteé redoutable au Roy, & intolerable à ſes Peuples.
Elle auoit veu ſous le gouuernement de ces puiſſances les plus ſain¬
tes Loix violé́es, les Compagnies les plus celebres auilies, les perſon¬
nes de toutes conditions opprimées, ſans reſpecter les Royalles, non
pas meſme la ſienne & celle de la feue Reyne voſtre Ayeulle. Brefil
n’y a rtien eu de ſi ſacré qu’elle n’ayt veu profaner par leur inſolence &
ler ambition, ny rien de ſi cher à l’Eſtat qu’elle u’ayt veu conſacret à
leurs intereſts.
Toutes des conſiderations, MA D AME, nous eſtoient des ga¬
ges aſſeurez, que pendant voſtre Regence nous ne pourrions tombes
n de ſemb’ables malheurs. Mais comme c’eſt le defaut ordinaire des
Bons (quelque illuminez qu’ils ſoient) de n’auoir pas aſſez de dé́¬
fiance des Meſchans, pour ce que leur interieur eſt touſiours couuert
de bonne apparance, que plus leur paiſon eſt dangereux, plus ils le ren¬
dent agreable au gouſt, & que d’ailleurs les Princes entre tous les hom¬
mes ſont les plus oxpoſez à leurs ſurpſes, ayans plus de bien entre les
mains; il eſt arriué́ que le Cardinal Mazarin, eſleué par le Cardinal
de Richelieu, nourry dans ſes maximes ambitieuſes, & formeé́ dans ſes
artifices, ſuccedant aà ſon miniſtere, a ſuccedé pareillement à ſes deſ¬
ſeins. Il n’a pas pluſtoſt eu l’honneur de voſtre choix au maniemént
Dd ij
 