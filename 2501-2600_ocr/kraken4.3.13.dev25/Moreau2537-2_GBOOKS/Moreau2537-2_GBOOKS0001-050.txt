cet effet l’on tiendroit le lendemain vne audience extraordinaire, &
que les remonſtrances ſe feroient inceſſamment.
Le ſort du diſcours de Monſieur pour perſuader ſon aduis, a eſté le
déecreditement des affaires, qui cauſoit le manquement d’airgent, auquel
s’il n’eſtoit remedieé promptement l’Eſtat periroit, & a fait le denom¬
brement de toutes les Armées; & en ſuitte dit qu’il ſeroit bien eſtrange,
qu’ayant apporté à chacune de ſes entrées au Parlement quelque ſujet
de ſatisfaction, il n’en peuſt pas porter aucune vne ſeule fois à la Reyne
que ce la eſtant il n’auoit plus rien à negocier, & qu’en fin ſi on perſiſtoit
à refuſer cette verification & publication, il ne ſe meſloit plus de ſes
affaires, & qu’il ne reſpondoit pas de ce qui arriueroit, hais qu’il s’en.
deſchargeoit. Monſieur Hubert Conſeiller dit en opinant, qu’il ne fal¬
loit point faire valoir pour inſinüer, ce que l’on deſiroit, que l’on euſt
fait rien pour la Compagnie, qu’elle n’agiſſoit point pour ſes interets
particulirs, mais ſeulement pour le ſeruice du Roy & le bien de l’Eſtat;
Et qu’ainſi il ne falloit pas trouuer mauuais qu’elle conſeruaſt la meſme
vigueur & ſeureté, agiſſant tousjours ſur les meſmes principes: Enfin
Monſieur l’emporta de quatre-vingts vnze, contre quatre-vingt ſept,
que la publication deſdites Deelarations precéderoit les remonſtrances,
le tout neantmoins aux termes des Arreſts.
 Et parce que le lendemain Samedy dix hui ctié́me deſdits mois, leſ¬
dites Declarations eſtans publiées en l’audience, les arreſtez ne furens
point leus, mais ſeulement aux charges du Regiſtre, & qu’ainſi les ar¬
reſtez demeureroient inconnus au peuple: Meſſieurs des Enqueſtes ſe
ſont aſſemblez en la grande Chambre à la leuée de l’audience, & qui
n’a eſté tenuë que pour cette ublication & vne deliberation, il a eſté
arreſté & ordonné́ que les arreſtez precedens ſeroient imprimez con¬
jointement & à la ſuitre deſdtes Declarations, pour eſtre publiées par
tout conjntement & en meſme cahier: en ſuitte dequoy Monſieur
Maynardeau a leu vne propoſition faite hier à la Chambre S. Louys,
qui contient que les biens donnez par les traictans & gens d’affaires à
leurs enfans maſles & femelles, tant en Offices, qu’autres natures, de¬
meureront hypotequé́es pour ſeureté de leurs debtes contractées au¬
parauant leſdites donations, apres laquelle lecture l’heure ayant ſonné,
la Compagnie s’eſt retiré́e, & l’Aſſemblée continüée à Lundy.
Du Lundy o. Iuillet.
E iour le Parlement eſtant aſſemblé en la maniere aceouſtumée,
 AMonſieur le Duc d’Orleans y eſt arriué auec les meſmes ceremonies
& accompagné comme le iour precedent, & eſtant à ſa place il a dit, que
les affaires eſtoient tellement retardées par la longueur des Aſſemblées,
tant de la Chambre ſainct Louys que de la Compagnie, qu’il eſtoit quaſi
impoſſible d’en conceuoir ny expliquer la conſequence, que les peuples
ſeſouſleuoient quaſi par tout, & qu’ainſi il eſtoit à propos pour terminet