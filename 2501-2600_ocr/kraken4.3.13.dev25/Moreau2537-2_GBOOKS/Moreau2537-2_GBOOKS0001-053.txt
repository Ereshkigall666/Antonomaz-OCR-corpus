 34
& Laiſné Conſeiller, ont eſté de meſme aduis. Monſieur le Preſidene
de Blanc-meſnil a dit, qu’auparauant que d’opiner ſur l’article, il eſti¬
moit que ceux de Meſſieurts qui y eſtoient intereſſez ſe deuoient reti¬
rer, & que ſi l’Ordonnance auoit paru dans les affaires particulieres,
les cas auſquels les Iuges ſe deuoient abſtenir d’opiner, elle deuoit à
plus iuſte raiſon l’appliquer pour les affaires du Roy & du Public.
Qu’il eſtoit notoire qu’il y auoit dans la Compagnie des fils, gendres,
& autres Prelats parens des Fermiers, & qu’il ne croyoit pas qu’ils vou¬
luſſent opiner en vne affaire qui les intereſſoit ſi fort, & qu’au cas
qu’ils s’y preſentaſſent pour y donner leur aduis, qu’il croyoit que
onſieur le premiet Preſident qui auoit la conduite de la Compagnie,
les en deuoit aduertir; qu’il eſtimoit auſſi que ſi quelques-vns de la Com¬
pagnie s’eſtoient tant oubliez que d’entrer dans les preſts, qu’ils ne
manqueroient pas de s’abſtenir d’opiner; que ſon opinion auoit beau¬
oup d’exemples dans les Regiſtres, & qu’il n’en cotteroit qu’vn,
qui eſt d’vne occaſion cy-deuant faite d’vn Preſident, & douze Con¬
ſeillers de la Cour. dont quelques-vns de la Compagnie ayant donné
parole de traitter, & cela ayant eſté leu, Il fut arreſté que toutes les
deliberations qui ſe feroient touchant cette affaire, ils ſe retireroient:
Ce qui fut executé, & qu’il croyoit que la meſme choſe deuſt’eſtre
faite.
A cela Monſieur le premier Preſident a repliqué que cette propo¬
ition venoit à tard, la deliberation eſtant ſi engagée, & que lors de
l’exemple rapportée, la propoſition fut faite auant qu’entrer en deli¬
beration; monſieur le Preſident de Meſmes l’a ſecondé, & adiouſté,
que ſi la loy conmune qui ſe pratique dans les affaires particulieres,
qui veut que tous les creanciers des parties s’abſtiennent, s’obſeruoit
en celle-cy, il ne ſçauroit s’il ſe trouueroit nombre de Iuges; parce qu’il
eſtoit noroire que tous ceux qui auoient eu de l’argent, auoient creû
receuoir vnbon office des Adiudicataires des Gabelles, quand ils l’ont
pris au denier dix-huict ou vingt; que cependant les creanciers parti¬
culiers auoient autant d’intereſts que les Fermiers d’empeſcher le recu¬
lement de leurs preſts, parce que par ce reculement leurs debiteurs de¬
meuroient inſoluables, ou mons ſoluables; & que cela eſtant il n’eſtoit
pas poſſible d’acheuer la deliberation, parce que Meſſieurs ne pouuoient
pas ſçauoir ſi leurs proches eſtoient creanciers ou non des Fermiers,
mais qu’il eſtimoit qu’en ces affaires generales, il falloit preſumer que
l’intereſt public pré́vaudroit par-deſſus l’intereſt particulier que Meſ¬
ſieurs pourroient auoir dans l’affaire: nonobſtant quoy, pluſieurs voix
ſe ſont éleuées, qu’il falloit que les intereſſez ſortifſent; Et onſieur le
premier Preſident ayant demandé l’aduis au Preſident Bragelonne qui
ſuiuoit immediarement Monſieur de Blanc- meſnil, le dernier a inſiſté
qu’il falloit opiner ſur la propoſition auant que paſſer outre ſur l’ar¬
icle.
A quoy onſieur le premier Preſident s’eſt é́crié, diſant, Que c’eſt