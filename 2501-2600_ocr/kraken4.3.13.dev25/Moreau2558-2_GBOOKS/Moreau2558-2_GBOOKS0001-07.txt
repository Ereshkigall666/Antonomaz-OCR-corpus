d’auoir vn moment de patience, on ouuriroit ſans.
doure la porte; Mais ce poſte luy ſemblant vn peu
ennuyeux, & ayant voulu ſe promener au tour de la
ville, Elle ne parut pas pluſtoſt à la veuë du peuple,
que les muraiſles en furent bordées, & que les cris
de viue le Roy, Son Alteſſe Royale, & point de Ma¬
zarin monterent iuſques au Ciel; on n’entendoit de
toutes parts que des voix qui diſoient, Qu’on ouure à
Mademoiſelle; & ce peuple allant des parolles aux
effects, & ne pouuant attendre les clefs, ſe mi à rom¬
pre la Porte Bruſlée; ſi bien que Son Alteſſe apres
auoir paſſé le foſſé dans vn Batteau. & eſcaladé le
Quay, entra auec l’ayde de Gramont, & des Gentils¬
homes qui eſtoient au dedans qui l’auoient ſuiuie, &
 de ceux de la Prouince, par l’ouuerture que le peuple
auoit faite, & s’eſtant trouué là par rencontre vne
chaire, Elle fut portée par les rues, où les Bourgeois
en armes & en haye, luy donnerent mille benedi¬
ctions, & à toure la Maiſon de Son Alteſſe Royale:
Le Lieutenant Criminel vint en ſuite au deuãt d’Elle
auec ſa Cpgraie, e pais le Marqus de Sourdis,
& les Maire & Eſcheuins, qui l’aſſeurerent qu’ils luy
apportoient les Clefs de la Ville: Surquoy ſon alteſſe
leur ayant dit auec autant de grace que de Majeſté,
qu’elle ne dourtoit point que l’e mbarars où ils ſe trou¬
uoient a cauſe des approches de la Cour, ne les euſt
empeſché d’vſer de plus de diligence, pour luy teſ¬
moigner leurs bons ſentimens; Mais qu’elle auoit