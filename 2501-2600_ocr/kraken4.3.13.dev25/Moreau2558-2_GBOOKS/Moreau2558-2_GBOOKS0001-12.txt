droict de Dieu, & des gens; Que faut-il eſperer
apres toutes ſes choſes qu’vne entiere deſolation?
Si les propres freres s’accouſtrent de la ſorte, que
pourront faire les eſtrangers? Mais que dis-je,
eſtrangers; que ne pourront point faire les Turcs,
& les barbares? Il eſt temps deſonger à̀ nous; chers
Compatriots, nous voila à la veille de tous ces
maux; ils tomberont ſur nos teſtes ſi nous ne nous
en donnons de garde. On nous flatte, quand on
nous dit que le Roy à l’aduantage ſur les Princes;
c’eſt cacher le venin ſous vne belle fleur; c’eſt nous
vouloir tuë̈r par vne ſimple ſeignée, & c’eſt nous
faire gouſter la douceur de celuy qui ne taſche
qu’à nous oſter la vie. Que faut-il donc faire? Il
nous faut conuertir à noſtre Dieu pendant ces Paſ¬
ques, prier pour la Paix du Royaume; pour l’extir¬
pation des hereſies & duregne du Cardinal Maza¬
rin. Il ne faut donc plus craindre, puis que Mada¬
moiſelle de Bourbon eſt receuë Protectrice de la
ville d’Orleans, & que le Duc de Beaufort ſe va em¬
parer de la ville de Gerjeau: c’eſt ce qui çauſera vn
grand acheminement à la Paix.
 FIN.