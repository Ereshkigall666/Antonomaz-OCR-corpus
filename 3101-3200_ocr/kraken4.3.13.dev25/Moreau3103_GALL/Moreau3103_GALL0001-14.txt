narque & illuſtre Peinceſſe ne refuſeroient les meſmes
liberalitez, que celles qui les mettent en eſtime, & ren¬
dent recommandables parmy leurs Sujets.
Mais ſiie laiſſe ſous ſilence ce qui ſe paſſa le iour de
la ſaint Barthelemy (auquel iour le Roy alla diſné à ſaint
Germain en Laye auec la Reyne d’Angleterre) c’eſt afin
de m’étendre plus au long & indiquer plus amplement ce
qui ſe paſſa le iour de la ſaiat Louys feſte de noſtre grand
Monarque, ſa pieté & ſa deuotion iointe aucc celle de la
Reyne, eſtoient comme ces deux aſtres lumineux dont
la nature en admire l’excellence, leurs Maieſtez receu¬
rent le Roy des Roys, & le Souuerain des Souuerains,
dans cette Metropolitaine Egliſe de la Chreſtienté, qui
eſt l’Egliſe de Paris appellée Noſtre Dame, les Princes qui
ſont comme les Planettes parmy ces deux Aſtres, one
eſté témoins oculaires des deuotions Royales, qui dol¬
uent ſeruir d’exemple à ceux qui viuent dans l’infhidelité,
& qui ne font paroiſtre qu’vne tiedeur dans le Chriſtia
niſme. C’eſt vn effet diuin quand l’on voit le Prince qui
gouuerne ſes Sujets leur donner de bons exemples: car
ordinairement les enfans ſuiuent les preſtiges & les bons
ou mauuais exemples des ’eres qui les gouuernent.
L’apres diſnée dudit iour ſur les trois heures, leurs Ma¬
jeſtez allerent à ſaint Louys de la rue ſaint Anthoine, a¬
fin d’y entendre les Veſpres & le Sermon, les ruës e¬
ſtoient tellement remplies de Peuples parmy la confu¬
ſion des Carroſſes qu’à grand peine on pouuoit paſſer,
toutes les feneſtres & ouans eſtoient tapiſſez comme i’ay