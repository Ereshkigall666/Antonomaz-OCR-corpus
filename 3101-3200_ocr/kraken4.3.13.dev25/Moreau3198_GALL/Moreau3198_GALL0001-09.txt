 -
 L’arriuée dudit ſieur de Villiers fit quiter au ſieur
de Valberet Lieutenant de la place & aux autres Of.
fieiers de la garniſon, la reſolurion qu’ils uoient pri¬
ſe apres vne meure deliberation qu’ils firent le cin¬
quiéme iour du ſiege, d’abandonner tous les de hors,
& de ſe retirer dans le corps de la place, veu l’impol¬
ſibilité en laquelle ils eſtoient de la garder, auec ſi
peu de monde, & ſans aucune munition de guerre.
 Car, En premier lieu, il n’y auoit dedans que z0
hommes, comme i’ay déja dit, en comptant les ſix
vingt qui s’y eſtoient iettez dans le commencement
du ſiege: Et pour toutes armes, il n’y auoit que cent
cinquante mouſquets, & cent piques à partager en¬
tr’eux; de ſorte, qu’ils eſtoient pour le moins deux à
chacune de ces armes.
Il n’y auoit point de bled, parce que quinze iours
deuant le fiege on en auoit oſté quatre mille raſieres,
qu’on auoit portées & vendüs à ceux de S. Omer.
 ll n’y auoit point de groſſe poudre pour les canons,
& pour celle à mouſquet elle eſtoit moüillée.
A la verité il y auoit ſoixante canons, mais de ce grand
nombre, il n’y en auoit que treize en eſtat de ſeruir,
tout le reſte eſtant éventé, & ſans affus.
 Pour ſeruir les treze canons, il n’y auoit que cinq
canonniers, auſquels le ſieur de Villiers ioignit deux
foldats de ceux qu’il auoit amenez, qui n’eſtoient pas
tout à fait ignorans en ce meſtier.
 Voyla le bel ordre que le Comte de Grançay auoit