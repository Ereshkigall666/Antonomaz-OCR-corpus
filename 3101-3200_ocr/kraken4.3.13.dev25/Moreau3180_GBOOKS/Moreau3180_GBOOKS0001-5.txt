campa & fit feinte de les vouloir aſſieger, leur en¬
4
uoyant vn Trompette les ſommer de le receuoir de
la part du Roy, eſperant par ſes approches, aue¬.
quelque intelligence qu’il y auoit pratiquée, epou¬
uanter les habians & partager les eſprits, mais il
les trouua tous d’vne autre reſolution: car il fut reſ¬
pondu à ſon Trompette, qu’il ſeroit le tres-bien
venu luy & ſon armee, & qu’il y auoit aſſez de pou¬
dre & de plomb dans la ville pour leur faire grande
chere, & que ce n’eſtoit pas a eux qu’il falloit faire
telles menaces.
Ce qu’ayant appris ledit Comte d’Harcourt, &
ne ſe voulant pas retirer, il fut reſolu dans la vlle
de ſortir ſus, & de fait ſur les huict heures du ſoir
ſortirent ſix mille fuſeliers, qui l’attaquerent auec 
tant de vigueur, qu’à peine eut-il le temps de ſe re¬
tirer en ordre, car leſdits fuſeliers conduits par de
braues Capitaines, voyant les gens dudit Comte
d’Harcourt ſe retirer en grande haſte, les charge¬l
rent ſi rudement ſur l’arriere-garde, qu’ils en deffi¬
rent trois ou quatre cens & en emmenerent cent,
cinquante priſonniers dans la ville: de quoy ledit
Comte d’Harcourt fut ſi indigné, qu’il mit le fea
à deux ou trois villages en ſe retirant, voila toute
la vengeance qu’il en peuſt auoir. Cependant nos
Bordelois ont eſté fort réjouys, ayant appris les
heureux ſuccez de Monſieur le Prince par deça, &
en ont donné des teſmoignages aſſeurez à Mon¬
ſieur le Prince de Conty ſon frere, auquel ils ont
reitereé des vœux de fidelité.
1
