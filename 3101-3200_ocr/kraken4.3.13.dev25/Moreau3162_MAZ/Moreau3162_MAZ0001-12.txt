.
4
ſte. Il eut pluſtot repaſſe la Charente à̀ Xainte, que le¬
dit ſieur Comte n’euſt le temps d’aller à luy; ce qui l’o¬
bligea de marcher le neu fieſme à Coignac, & d’enuoyer
ordre auparauant de reparet le Pont, & en faire vn de
batteaux, pour y pouuoir faire deffiler auec plus de di¬
ligence l’Armée duRoy le lendemain dixieſme. Et ayant
ſçeu par des partys qu’il auoit enuoyez du coſté deXain¬
te que monfieur la Prince eſtoit deſia à Paris, & qu’il lo¬
geoit ſon Armée au delà le long de la riuiere du Né,
dont il auoit fait rompre les Ponts, & gaſter les Quays:
Ledit ſieur Comte, dont le zele & la vigueur s’aug¬
mentent, à meſure qu’il preuoit des difficultez, donna
ordré quelques heures auant ſon departt de Cognac au
ſieur de Bougy Mareſchal de Camp commandant la Ca¬
uallerie legere de ladite Armé́e, d’aller auec cinq cens
cheuaux chercher les occaſions de prendre quelque ad¬
uantage ſur les ennemis par des lieux qui luy deuoient
eſtre indiquez par vn Gentil-homme du pays nomḿ
de Fonte-veux, dont l’affection au ſeruice du Roy s’eſt
fait remarquer en cette occaſion. Ledit ſieur de Bougy
partit auec le Regiment de Caualerie d’Harcourt, con¬
mande par le Baron de Laubepin Maiſtre de Camp, &
ſous luy les ſieurs Cheualiers de Fourilles, de la Saune,
& du Meſnil Capitaines; celuy de Crequy commande
par les ſieurs Cheualier de Viuens, de la Plante, &
Capitaines: celuy de Bougy commandé par les ſieurs de
S. Thomas, le Fay & Bois-Yon Capitaines, & de Beau¬
regard Lieutenãt de la Meſtre de Camp: celuy Deſpieds
commandé par les ſieurs de Beaufort, Tourotte, &
Mouſſy Capitaines: celuy de la Vieuville commandé
par les ſieurs de la Veſpiere premier Capitaine: celuy de
Baradas commande par les ſieurs Daumartin, Choiſel
& Fourone Capitaines: celuy du ſieur Cheualier Dau¬
betetre commandé par les ſieurs de Trecour, Val dom¬
pierre & Fenelon Capitaines: & eſtant arriué le ſoir du
dixieſme ſur le bord de la iuiere du Né au Quay de
Merpin,
 