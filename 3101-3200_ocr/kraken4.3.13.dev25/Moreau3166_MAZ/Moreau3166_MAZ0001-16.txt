¬¬¬
10
ELn cet ordre ledit ſieur de Sainctot marcha droit au Parquet
des gens du Roy, auſquels leur ayant fait entendre le ſujer
pour lequel il venoit de la part du Roy en la Compagnie, ils
s’acheminerent enſemblement vers la grand Chambre.
Les ſieurs Talon & Fouquet Aduocat & Procureur ge¬
neral entrerent premierement en icelle, où ils trouucrent le
Parlement aſſemblé, auquel il fit entendre que ledit ſieur
de Sainctot eſtoit à la porte accompagné de Heraults &d’vne
ſuite de perſonnes, meſmes de vingt-ſept Crieurs, lequel
venoit pour leur parler de la part du Roy.
Au meſme temps fut enuoyé le ſieur Guyet Greffier,
luy dire de venir, Leſdits Heraults marchants deuant luy,
ſalüerent à l’entree du Bareau la Compagnie, & s’arre¬
ſtans en ce lieu s’ouurirent pour laiſſer paſſer ledit Mai¬
ſtre des ceremonies: lequel entré dans le Parquet du Ba¬
reau, la ſalua de trois reuerences, vint prendre place au
Bureau proche le ſieur Doujat Conſeiller en la grand’Cham¬
bre aſſis & couuort, leur fit entendre l’affection que le Roy
auoit de faire honorer la memoire de feüe Madame la Prin¬
ceſſe Doüairiere de Condé, de laquelle il auoit touſiours
fait vne eſtime tres-particuliere, tant pour le merite de ſa
perſonne que pour les raresvertus qu’elle poſſedoit; que Sa
Majeſté vouloit qu’il ne fut rien obmis de toutes les cho¬
ſes accouſtumees pour celles deſa qualité, & du rang qu’elle
tenoit en France; & que les prieres neceſſaires pour le repos
de ſon ame luy fuſſent rendues, Qu’à cet effet elle auoit or¬
donné luy eſtre fait vn ſeruice & pompe funebre en l’E¬
gliſedes Cordeliers de Paris le vingx-troiſieſme du mois, la¬
quelle ſembleroit imparfaite ſi elle neſtoit honoree de la
principalle Compagie de ſon Royaume, & de toutes les
autres qui faiſoient preſentement Corps àParis, Pour ce ſu¬
jet Sadite Maieſté luy auoit commandé de leur en dõner avis,
1

1
 