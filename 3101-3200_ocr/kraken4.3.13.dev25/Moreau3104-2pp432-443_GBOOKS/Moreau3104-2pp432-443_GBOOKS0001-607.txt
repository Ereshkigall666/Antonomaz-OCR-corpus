trieſme voix la deliberation qu’il vous euſt eſté facile de
preuenir par vne ſeule parole, en nous faiſant eſperer que
vous feriez retirer les troupes. Nous vous en teſmoi¬
gnâmes noſtre douleur, & le deſir d’vne parfaite reunion
par l’enuoy de Meſſieurs les Preſidens & Conſeillers qui
allerent traicter auec vous ſur ce ſujet, & qui furent char¬
gez de vous faire entendre que nos Regiſtres eſtoien
pleins de pareilles deliberations tenuës en preſence de
Meſſieurs vos pre deceſſeurs. Sur ce poinct vous partiſtes
ſoudainement de la ville, & la Cour vous teſmoigna que
dans l’entiere confiance qu’elle a en voſtre affection au
ſeruice du Roy, & au bie de cette Prouince, elle n’eſtoi
pas capable de la ſoubçonner. Elle n’auoit pris aucun
ombrage de ce qui auoit donné tant de crainte ànos ha¬
bitans, des reparations, & prouiſions extraordinaires qui
s’eſtoient faites au Chaſteau Trompette, de l’habitatio
que vous y auiez priſe contre voſtre couſtume, du ren¬.
forcement de la garniſon & augmentation des muniti6̃s
de tant de canons remontez, & qui plus eſt pointez on¬
tre la ville, du depart ſoudain de Madame la Ducheſſe
d’Eſpernon qui eſtoit encore malade, & de tant d’autres
ordres que vous auiez donnez de toutes parts ſans les cõ¬
muniquer à la Cour. Elle ne vouhut pas encore entrer en
deffiance de ce depart inopiné, de voir peu apres dégar¬
nir vos maiſons, & emporter tous les meubles, comme
ſi vous renonciez à reuenir iamais; non pas meſmes d’ap¬
prendre que de nuict par voſtre ordre on auoit ſouſtrait
les canons qui eſtoient au Chaſteau du Ha, & qu’on
auoit ſaiſi la Citadelle de Bourg: Mais les peuples s’en
allar¬