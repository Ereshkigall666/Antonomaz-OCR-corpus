vne orgueilleuſe opiniaſtrtc nous véulent aſſetuir & aſſuettir cor¬
tre l’eſperance de berté́ que la Prouide nce nous promet. Mais eſt il
donc poſſible qu’il y aye des hommes qui veü̈illent eſtre eſclaues de
leur conſentement? Regulierenent l n’y en doit point auoir; il y en
a neantmoins, & nous auons veu dans les Loix Romaines que des
hommes lbres ſe ſont vendus & rendus eſclaues à prix d’argent e n¬
core auiourd’huy nous en voyons qui l’oblgent dans les Galeres aux
ſujetions de la peine & de la ſeruitude. Ben dauantage, il ſeſt trou¬
ue vn homme dans l’armé́e du Comte Maurice, pendant le dernier
 iege de Reinbergue, lequel moyennant vne ſomme de cent eſcus
offrit à eſtre pendu pourvn autre ſur lequel le-ſort d’vne decimation
eſtoit tombeé. Son deſſein eſtoit de laiſler cette’ſomme à ſa femme ou
à ſes enfans, ne ſe voyant pas en eſtat de leur laiſſer rien du tout lors
qu’il mourioit, ou par maladie, ou par la fortune des armes. Ces pen¬
 ſé́es-là ſont horribles & monrſtrueules: mais enfin il y a des teſtes aſ¬
 ſez creuſes pour les former, & il ſe trouue des hommes qui ont dé́¬
poüillé l’humanité: des Timons, des Lycantcropes, deſquels on ne
doit attendre ny religion vers Dieu, ny pieté pour la parrie. Leur
Dieu c’eſt leur auarice, & cette auarice eſt la Metropole & l’Arſenac
de tous les maux & de tous les crimes. C’eſt cette auarice qui a fait les
 flatteurs & les donneurs d’aduis; c’eſt-elle qui a fait les Maletoſtiers,
les Fuſeliers, & les lntendans. Courons à cor & à cry cetre mon¬
ſtrueuſe beſte, qui eſt pire que les Alle mands & les Polaques, & plus
pernicieuſe aà̀ cet Eſtat, que le Mazarin meſme. Elle eſt ſeule ca pable
d’occuper toutes nos forces, tant elle eſt terrible, tant elle eſt opinia¬
ſtre & acharné́e, & ie ne ſçay ſi l’armé́e de Paris & celle de Monſieus
de Longueuille ſeront ſuffiſantes pour la mettre à la raiſon. Voicy
neantmoins deux aduis que ie tiens indubirables, ſit on les veut exe¬
cuter de bonne foy. C’eſt vne ſeuere Chambre de Iuſtice contre les
Maletoſtiers, leurs fauteurs & adherans, & vne Loy ſumptuaire. Par
 Ia Chambre de Iuſtice on fera repetition & reparation de tous les
lIarrecins du paſſé: par vne Loy ſumptuaire on préuiendra ceux de
I’aduenir. Si quelqu’vn a quelque meilleur adus à propoſer, ie ſuis
preſt de l’entendre, & d’y adherer; car dans cette neceſſité vrgente, ſi
nous ne depoſons toute ſorte de jalouſie & d’attachement à noſtre
iropre ſens, nous ne feronsrien qui vaille, & il nous arriuera comme
a x conſuls ations où l’on appelle les Medecins des deux Facultez;