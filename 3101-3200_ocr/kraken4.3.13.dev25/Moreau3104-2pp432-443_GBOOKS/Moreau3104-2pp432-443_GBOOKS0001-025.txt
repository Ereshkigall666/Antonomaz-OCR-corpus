pagnol, General de la Caualerie de l’Eſtat de Milan, marcha le long
de la Douaire Suſine, ſans auoir eſt: découuerte iuſques à la Purpu¬
rata, où̀ les pionniers ouurirent cette partie des retranchemens, qui
eſtoient entre cette riuiere & vne redoute qui la deffendoit: mais le
foſsé s’eſtant trouué trop haut, & plein d’eau, l’auant-garde ne peût
paſſer, & dans cette occupation. elle fut ſurpriſe par ce Capitaine, qui
reuenoit d’vn grand combat,. où il auoit contraint l’arriere-garde,
commanée par Dom Carlo de la Gatta, de ſe mettre entre les mu¬
railles. Cette Auant-garde ſe trouuant donc enfermée, elle fut con¬
trainte de demander quartier, & demeura toute priſonniere, à̀ la re¬
ſerue de quelques Caualiers qui ſur l’apparence de ſe ſauuer, ſe perdi¬
rent dans la Doüaire & dans le foſſé. Dom Iuan de Lemos fut le plus
conſiderable des priſonniers; mais dautt qu’il auoit le bras caſlé d’vn
coup de piſtolet, ce Capitaine le renuoya genereuſemé̃t ſans rançon.
Quant à celle du premier iour d’Aouſt, concertée entre le Prince
Thomas & le Marquis de Leganez, par le moyen du Canon cour¬
rier, elle ſe fit auec ce ſuccez.
La nuict à laquelle ce premier iour deuoit ſucceder, eſtant arriuee,
le Marquis marcha auec partie de l’armée Eſpagnolle, & pour empeſ¬
cher le Comte de Harcour de ſecourir le quartier de la Purpurata, fit
auec vn grand feu de mouſqueterie, vne feinte attaque du coſté de
Colleins, ſur lequeltemps le Prince Thomas ſorrit de Turin, auec
quatre mille hommes, pour fauoriſer la ſortie de douze cens cheuaux
qui marchoient ſous la conduitte de Dom Carlo de la Gatta, auec
des faſcines & des pontons, pour ne tomber pas dans le mal-heur de
lIa precedente ſortie; mais ce Capitaine s’eſtant vigoureuſement op¬
posé à cette entrepriſe, auec toutes les trouppes qu’il commandoit, il
contraignit, aprés vn combat furieux, le Prince Thomas & Dom
Carlo de laGatta, de r’entrer dans laville auec deſordre, laiſſant quan¬
tité́ de morts au champ de bataille; & cette courageuſe oppoſition
cauſa la reddition de Turin, qui ne fut pas vnpetit progrez pour les
affaires de Piedmont.
Voila ſes emplois d’Italie: ceux qu’il eut peu de temps apreés dans
la Catalogne, ſe trouerent beaucoup plus grands & plus eſpineux:
nous en mettrons le recit dàns la Seconde Partie de ce Panegyrique,
que vous verrez dans deux ou trois iours; nous parlerons tout d’vn
meſme temps des calomnies qui le firent arreſter dans Lyon, & des
motifs qu’il a eus pour continuer ſes ſeruices à l’Eſtat, ſous l’authori¬
té de l’Auguſte Senat de Paris.
Fin de la premiere Partie.