1¬
20
c’eſt ce qui rauit nosvoiſinms en admiration, veu que ces gens-là ont
conjuré contre le repos public, & que ce ſont les monſtres & les
peſtes de la ſocieté humaine: d’où vient que par vn concours, & à cry
public, on ne s’eſleue pas contre eux, comme on fait à l’encontre des
loups & des ſangliers qui rauagent la campagne. En voicy deux ou
trois raiſons, c’eſt qu’ils ont des Protecteurs & des Sauuegardes, &
tout de meſme que les cerfs & les ſangliers ruinent impunement les
moiſſons des laboureurs quand ils ont vn Seigneur ou vn puiſſant
voiſin qui aime la chaſſe, & qui defen d d’auoir des chiens, & de por¬
ter l’arquebuſe. Ainſi en arriue-t’il quand le Prince ou le haut Ma¬
giſtrat entreprend la protection du Partiſan, & qu’il deſtine ſa table
& ſa maiſon pour ſes diuertiſſemens, & ſa bourſe pour le fonds deſon
eſpargne. Au temps paſſé, ainſi que nous l’auons appris des vieilles
gens, l’alliance de ces gens-là eſtoit priſe pour vne pollution & vne
derogation à Nobleſſe; maintenant on en fait le ſouſtien des maiſons,
& de leur argent on en repare les familles ruineuſes & délabrées.
Dieu ſcait quelle poſterité il en reuſſit l Allez puis apres deferer en
Fuſtice vn Financier ou vn Traittant, qui ſ’eſt forrifié de telles allian¬
ces? L’autre raiſon, ſous l’ombre & le benefice de laquelle ces gens-là
trouuent leur abry & leur euaſion; c’eſt la formalité de Iuſtice, la¬
quelle formalité, quand elle eſt ſincerement & fidelement obſerueée,
eſt d’vn tres-grand & tres-neceſſaire vſage: mais quand elle eſt trop
ſuperſtitieuſement appliquee, elle deuient vn retardement & vn ob¬
ſtacle au bien public; comme auſſi quand elle eſt malignement &
frauduleuſemẽt adminiſtrée, elle degenere en illuſion & en iniuſtice;
& c’eſt dedans ces preſtiges, & parmy ees ombres, que le cauteleux
Iuſticier fauoriſe, & fait échapper qui bon luy ſemble, contre la droi¬
te intention de la Loy. Telle eſtoit la iuſtice des anciens Phariſiens,
contre laquelle l’Euangile eſt tout plein de reproches & d’inuecti¬
ues. La maniere d’Epaminondas eſtoit bien plus franche & plus brie¬
ue: Il enuoya vn homme de merite, qui auoit bien ſeruy en guerre,
chez vn riche de Thebes luy demander mil eſcus. Celuy-cy
vint tout à l’inſtaut trouuer Epaminondas, pour ſçauoir de luy
à quel titre ille condamnoit de bailler cette ſomme à ce Soldat:
C’eſt, dit-il, parte quil a bien ſeruy la Republiqge, & qu’il en a
beſoin, & que, uyne perſonn inutjle, &, quien as plus que tu
’en merites. Ce mademont tgxequte, & n’excita ny ſedition,
ny