L¬
a¬
¬¬¬-e
la contradiction. Il dit que ce Corps venerable veut
abolir l’authorité du Roy, qu’il en rende compte luy¬
meſme, quand il la hazarda imprudemment le iour
de ſon beau Te Deum, à la mercy d’vne Populace eſ¬
meuë iuſtement, contre l’inſolence de ce Miniſtre qui
la gouuernoit. Certes, ſi vouloir faire le procés aux Fi¬
nanciers, ſi diminuer les Tailles, ſi demander la Paix,
ſi ſoulager le Peuple, ſi reformer l’Eſtat, eſt vouloir
perdre l’authorité Royale, Meſſieurs du Parlement
ſont tous preſts d’auoü̈er leur rebellion, & de ſe ran¬
ger à l’obeyſſance, mais qu’il aduoü̈e auparauat qu’el¬
le conſiſtoit tout à perdre ſes fidels ſeruiteurs. Et pour
lors on ne doit pas trouuer eſtrange, ſi ceux entre les
mains de qui elle fut de toute ancienneté confiëe du¬
rant le bas àge de nos Rois, veulent auiourd’huy per¬
dre cette tyrannique, & remetrre en ſa place la veri¬
table, & la premiere qui conſiſte dans l’equité & dans
l’amour de leur Peuples. Chauſſez à preſent mes Lu¬
nettes, ſi vous en euſtes beſoin iamais. C’eſt en ce mo¬
moment qu’il faut démiaſquer les ruſes & les fourbe¬
ries dont le Cardinal ſe ſert, pour obſeder l’eſprit de la
Reine, pour ne point dire, le poſſeder: C’eſt iey vne
grande eſpreuue, c’eſt vn endroit où beaucoup ne
voyent goute, encore & recourent ſans neceſſiteé́ au
ſoupçon de Magie, ne pouuant cemprendre par quel
art il peut auoir charmé cette grande Princeſſe, qui ne
fait que trop de vœux pour nous: mais qui pourroit ce
me ſemble trauailler d’auantage à nous donner cetre
Paix, que l’on ſç̧ait qu’elle demahde tos les iours de¬
uant le Sainct Sacrement pour ſon Peuple. Le ſuiet de