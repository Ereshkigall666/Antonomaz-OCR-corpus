8
que partis, que maltotes, & ce qui eſt plus à craindre qu’vne
guerre Ciuile & Eſtrangere tout enſemble. Enfin, nous
n’allons plus vVoir noſtre Prince & noſtre Maiſtre, noſtre
ieune Monarque, dont la preſence ſeule pouuoit diſſiper
l’amertume de tous nos maux. Ce traiſtrec qui ſe qualifie
Surintendant de ſon education, n’oſant plus retourer dans
Paris, parce que ſa conſcience & ſes crimes luy font appre¬
hender la fureur d’vn Peuple qu’il a voulu perdre, nous
le va rauir pour iamais, & auec luy tout noſtre bon-heur,
toute noſtre conſolation, tout noſtre Commerce: & par¬
tant nous voila ſur le poinct le plus inportant ou à no¬
ſtre felicité, ou à noſtre mal-heur. Voy donc, Francois;
Voy donc, Pariſien, ce que tu as à faire, pendant que tu
as le temps, pendant que tu es ſous les armes, pendant
que tu es le plus fort, ne differe point à̀ prendre vne bonne
reſolution qui mette fin à toustes maux; de peur que ſi tu
relaſches, eu ne retombes dans de plus grands. La recheute
eſt plus à craindre que la maladie. Quand il t’en couſteroit
vn peu de ſang, quand il t’en couſteroit meſme la vie, peux¬
tu mourir plus heureuſement & plus glorieuſement, qu’en
défendant ton Prince, ta Patrie, ta Famille, tes Autels, tes
Enfans, tes biens, & tes fortunes?