4
aućs preſerué les corps de vos ſeruiteurs de cor¬
ruption & de pourriture, gardez, s’il vous plaiſt,
par vos bontez ce Sainct lieu d’indignité & de
prophanation: Tant de Reliques qui honorent
cette Venerale Abbaye, ne pourront- elles pas
obtenir par le merite de ces Ames bien-heureu¬
res, à qui elles eſtoient alliées, que les diſſen¬
tions qui nous affligent, ſoient par vn pur effet
de miſericorde heureuſement terminé́es: Tous
ceux qui nousauaquent & nous defendent ont
leurs anceſtres chez nous, le Chef de l’Armée
qui nous trauaille eſt le frere de noſtre digne
Abbé, l’vn & l’autre ſont du ſang Royal, & ſor¬
tis de cette belle tige de Bourbon, dont la pieté
ne ſçauroit jamais trouuer d’aſſés dignes Ecri¬
uains pour l’explication de leurs faits heroii¬
ques: ce pere & ce fils derniers decedez qui
ont eſté́ ſi redoutables, nous eſtant les plus
proches & de plus fraiche memoire, apres auoir
fait trembler tout l’vniuers, ne ſç̧auroient-ils im¬
primer le reſpect & l’honneur deus à leur Mai¬
ſon, & à leur Famille. Seigneur de qui dépend
le repos & la joye, juſques à quand ſerons nous
les objets de voſtre courroux, & les plus affli.¬
gés Chreſtiens du monde, nous vous offrons
comme des victimes d’oblarion, les larmes
vniuerſelles de tout vn peuple, la mort de ceux
que la faim & les armes ont cruellement fait
perir, la deſolation funeſte des Egliſes & des
Prouinces
