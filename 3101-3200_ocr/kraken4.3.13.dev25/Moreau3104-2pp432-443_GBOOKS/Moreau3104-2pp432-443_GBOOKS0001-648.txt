13
hazarder des batailles ruinent des armées entieres.
Enfin ſes actions parlent ſi glorieuſement de ſ
conduite: que ie croy inutiles le temps & les pa¬
roles que i’employe à figurer les auantages que
la France en reçoit, puis que chacun ſçait que
pour n’eſtre pas né Fançois, il ne laiſſe pas d’a¬
uoir toute les afſections du plus paſſionné́ ſuiet
de ſa Majeſté: n’ayant point degeneré de ſes bra¬
ues & illuſtres Romains, dont il tire ſon origine;
qui par leurs conſeils & leur generoſité ayderent
à Cefar, a faire plier vne partie de la terre & tram¬
bler l’autre.
Mais pour bien expliquer les ſecrettes inten¬
tions de ſes eſprits broü̈illons, inuenteurs de nou¬
uelles pratiques qui tendent à la ruine de l’Eſtat,
& qui eſſayent ſous des mauuais pretextes de cor¬
rompre les plus attachez a l’obeiſſance pour ap¬
puyer leurs mauuais deſſeins, & les entreſner par 
les meſmes crimes dans les meſmes mal heurs au
grand deſauanrage du repos public & des affaires
generales, ilfaut en venir aà vn éclairciſſement de
léur pernicieux deſſein. Il ſemble quoy qu’ils en
diſent, qu’il ne tend pas ſi fort aà̀ la deſtruction de
l’honneur & de la fortune deMonſieur le Cardinal
qu’a troubler le Royaume, à obliger le Roy au
premier eſſay de ſes armes contre ſes propres ſu¬.
jets, & a mettre la main à l’eſpée, quoy qu’elle ne
ſoit encore capable de porter que des fleurs & d
D