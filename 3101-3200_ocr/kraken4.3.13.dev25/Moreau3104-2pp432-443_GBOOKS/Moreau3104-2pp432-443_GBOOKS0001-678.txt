troubles, que l’enfer nous auoit fait naiſtre, à nous reſſentir
des graces que leſus-Chriſt a touſiours promiſes à tous
ceux qui viurent ſous ſes Loix, & qui obſerueront le con¬
tenu de ſes Ordonnances. La Paix nous a eſté donnee par
ce digne Liberateur, lors qu’on n’en pouuoit pas compré¬
dre les moyens, qu’on deſeſperoit de ſon ſalut, & qu’on
n’attendoit plus qu’vn deluge vniuerſel, & de feux & de
flames. Le pere armoit contre le fils, le Maiſtre contre le
valet, le vaſſal contre ſon Seigneur, & le Suiet contre ſon
Prince. La rage & la terreur couuroit toute la ſurface de
la terre: & tout ce que les Furies peuuent ſuſciter de plus
abominable dans l’eſprit des hommes, s’exerçoit ſur les ob¬
iets les plus precieux, & ſur les perſonnes les plus ſacrées.
Mais le Roy, la Reyne, les Princes, le Conſeil, & Noſſei¬
gneurs du Parlement, inſpirez d’vne amour toute Diuine,
ont trouue l’Art d’imiter ſa Diuine Bonté́, & de faire des
mirasles en faueur de cette Monarchie. Voyez done ſi
nus ne ſommes pas bien obligez de prier Dieu pour eux,
& de remercier eternellement des perſonnes, de qui nous
auons receu des graces ſi extraordinaires, que celles qu’ils
nous ont faites, en nous donnant la Paix que nous auions
ant deſirée.
FIN.