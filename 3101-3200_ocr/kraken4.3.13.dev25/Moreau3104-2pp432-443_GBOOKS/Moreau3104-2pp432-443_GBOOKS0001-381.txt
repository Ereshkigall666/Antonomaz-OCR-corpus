8
ainſi, de quelque date que ſoit l’origine d’vne Monarchie, elle ne
peut pas preſcrire la liberté de la nation qui luy a donné l’eſtre & le
commencement. C’eſt vne maxime indubitable en Droict, que les
gens de robbe ne doiuent pas ignorer que, Neie poreſt ſibi mare
cauſum pe ſſe ſionu. Hue Capet fut eſleu par les Eſtats de France pour
regner equitablement, & ſuiuant les loix du pais; il en fit le ſerment
ſoſemnel lors de ſon ſacre; Il a par conſequent tranſmis le Royaume
à ſa poſterité, à cette meſme condition. Si Louys X I. a entrepris
quelque choſe au delà, il a peché contre ſon deuoir, & contre ſon
tiltue: & les Eſtats tenus à Tours ſous Charles VIII. ſon fils, ont eſté
bien fondez à remettre les choſes en leur premier eſtat, & dans les
bôrnes de l’equi é. Les Rois quiont ſuiuy depuis, ſe ſont maintenus
dans vne louable moderation. Louys XII. a merité le nom de Pere
du peuple. Henry IV. nourry dans la icence des guerres, hors de la
diſcipline de la vraye Religion, attaqué par les armes, irrité par les
plumes, diffamé par vn million d’inuectiues, eſtant paruenu en fin à
la Royauté, il ſ’y eſt comporté ſi legalement, qu’il n’a iamais fait
breſche à aucune loy fondamentale de l’Eſtat, n’a iamais contraint
aucune Compagnie de Iudicature, n’a pas meſme moleſté aucun
particulier de ceux qui les compoſoient, iuſques laà̀ que pour faire
paſſer l’Edict de Nantes, il prit ſoin d’honorer le Preſident Seguier
de l’Ambaſſade de Veniſe pour euiter ſa contradiction. Nous ſça¬
uons encore que ſ’eſtant echappeé à quelque parole vn peu dure con¬
tre le Preſident de Harlay, il le renuoya querir déslelendemain pour
luy en faire des excuſes. C’eſt pour cette raiſon, pluſtoſt que pour ſes
exploits militaires, que nous luy auons donne le tiltre de Grand; &
ce fut en cette veüe qu’on mit ſous ſon pourtraict (ie penſe que ce
fut le Cardinal du Perron:)
Ce grand Roy que tu vois, de ſa guerriere lance
Subjugua ſes ſubjets contre luy reuoltez:
 Mais d’vn plus braue cœur, quand il les eut dontez,
Luy-meſme ſe vainquit, oubliant leur offenſe.
C’eſt ce modele que le Mareſchal de Villeroy deuroit faire voir à
ſon diſciple, & non pas des exemples d’authorité abſoluë, que les
Grecs appelleroient tyrannie. Quant à cette clauſe imperieuſe la¬
quelle on a couſtume d’appoſer à la fin des Ordonnances & Lettres
Royaux,