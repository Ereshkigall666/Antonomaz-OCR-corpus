1i
traires à ce pernicieux deſſein: & qu’enfin ce Ma¬
nifeſte, ne butte qu’à faire entrer preſque tous les
ſujets de la France dans le party de Mr. le prince,
par la creance que ie leur veuix faire auoir qu’il
n’eſt que luy dans l’Eſtat, qui puiſſe, & qui veuil¬
le faire auorrter le deſſein reſolu pour le rapel du
Cardinal Mazarin.
Ces quatre pretextes que les Mazarins ne man¬
quent pas de deguiſer artificieuſement, pour leur
donner vn peu plus de vray ſemblance, ſont les
quatre principales batteries, que les ennemis de
l’Eſtat font iouë̈r, afin de diſpoſer toutes choſes.
à ma perte; mais il eſt ſi facile de les renuerſer que
ie m’eſtonne que des gens d’eſprit s’en ſoient ſer¬
uis, pour ſe deffaire de leur Autheur. Car enfin ſi
ie voulois en premier lieu imputer à leurs Maje¬
ſtez le deſſein de vouloir rappeler le Cardinal
Mazarin? Pour quelle fin voudrois-ie faire voir
que les Partizans de ce proſcrit, qui ne ſont eſle¬
uez ſur les plus hauts faits du gouuernement, que
pour auoir aueuglement eſpouſé toutes les paſ¬
ſions de leur maiſtre, obſedent continuellement
leurs aureilles, pour leur inſpirer des Conſeils
qu’ils ne leur font gouſter que par ſoupleſſe:
Pourquoy dirois ie ſi ſouuent, & preſque à̀ tou¬
tes les lignes, que les creatures de ce perturbateur
de noſtre repos, ſont les plus ordinaires lutins de
leurs Majeſlez, & les malicieux ſeducteurs de
-L¬.