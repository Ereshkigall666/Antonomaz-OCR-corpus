la prudence des gens de bien ne les euſt arreſtez; pardon,
Sire, ſi nous conſeſſons que nous auons eu la penſée de
deſirer vne domination moins inhumaine, & ſi nous auons
douté que l’Empire des Turcs ou celuy des Barbares ne fuſt
preſerable au voſtre.
Non, Sire, les cruautez n’y ſont point ſi frequentes meſme
contre leurs ennemis, il n’y a point chez eux de miſerable,
à qui on ne permette au moins d’auoir vn lict pour ſe cou¬
cher, la pluſpart de nos peuples à̀ peine ozent-ils auoir ſeu¬
lement de la paille, quelle horreur d’eſtre pire que des
beſtesl Il n’y a point d’eſclaues auſquels on ne donne du
pain autant qu’il leur en faut pour ſe nourrir, & nos Tyrans
ſont eux-meſmes teſmoings que dans tous nos villages, il y
en a peu qui n’en manquent & preſque perſonne qui en
ayt ſuffiſamment; Encore que l’infidelité de ces nations de¬
teſte noſtre Religion & la perſecute, elle ſouffre pourtant la
liberté des Ames, meſme dans ſes eſclaues, & ne leur defſend
point d’entrer dedans les Temples conſacrez au Dieu qu’ils
adorent alors qu’ils en rencontrent, Sire ſous voſtre Regne
on ne le permet pas, l’impieteé de nos demons auares (pour
s’attaquer à Dieu meſme, aux iours que ſans crime vn
Chreſtien n’ozeroit manquer de ſignaler ſa fſoy par l’aſſiſtance
qu’il doit à̀ la celebration de nos diuins & redoutables mys¬
teres) a ſouuent empeſché que vos ſubiects ne s’en ſoient
acquitez en ces iours de repos, parce que ſuiuant l’humeur
de lules Mazarin, ſes detaſtables ſuppots ſe ſeruoient de nos
 Temples pour ſacrifier les vitimes innocentes, qui les autres
iournées ſe ſoubſtrayoient à leur fureur.
!
?