24
Monſieut le Prince eſt àla teſte de dix ou douze mil
hommes, qui tient toutes les forces de Mazarin en
eſchec. Monſieur le Duc d’Orleans prend noſtre
protection, il en eſt inſeparable, il a plus de patẗaà
’Eſtat que perſonne, il connoiſt la iuſtice de noſtre
cauſe. C’eſt la cauſe commune. Nous ſçauons le
fonds de ſon cœur. Nous ſçauons ſes intentions, il
ne cherche que le remede au mal, & non pas de fai¬
re la playe plus profonde. Nous auons auſſi tous les.
Parlements qui entraiſnent auec eux toutes les
grandes Villes du Royaume. Ils ſont engagez con¬
tre le Cardinal, non pas ſeulement par la raiſon de ſa
Tyrannie, & de ſon mauuais gouuernement, quieſt
abominable à̀ tout le monde, mais encore par le
nombre des Arreſts qu’ils ont tous prononcé́s con¬
tre luy. Nous auons encore la Declaration du Roy
veriffiéeil n’y a point d’authorité́ ny de puiſſance
qui ne nous aſſiſte dans cette glorieuſe occaſion.
Pour les traiſtres qui ſont encore dans Paris,¬
nous ne les deuons plus craindre. Nous connoiſſons
les intereſts d’vn chacun, nous ſçauons leurs ruſes &
leurs artifices. S’ils ne ſe font ſages par la bonté de
ceux qui les ſouffrent, on les mettra à la fin dans
l’impuiſſance de faire du mal, on les retranchera de
la ſocieté auec honte, auec infamie.
Cette ſeparation n’eſt point à̀ craindre. Les mala¬
dies ne ſe forment que par les mauuaiſes bumeurs,
ou par l’abondance du ſang. Tellement que ſi nous
prenons des reſolutions tant ſoir peu vigoureuſes, il
eſtimpoſible que l’Ennemy nous eſchappe, il ſeta
puny