26
 que ſes intereſts; qu’il n’eſt point de marchepied
lur lequel on ne piſſe monter ſans ſcrupule pour
éleuer ſa fortune; que le deſſein de ſe faire abſolu
ne reconnoiſt point de Loy; que tout crime eſt
pardonnable à celuy qui ne s’en ſert que pour en
faire les marches de ſa grandeur; & qu’ainſi Ma¬
zarin, en trahiſſant la Reyne pendant la Maiorité
pour degager ſa fortune de la dependance de ſes
volontez, ne fera que ce qu’il faudrois qu’elle
attendiſt de tout autre homme d’Eſtar, qui fut
 encore plus homme de bien que luy: iugez ſi le
plus méchant ou le plus décrié des mortels ſera
 ſi religieux, que de ne mettre point en pratique
la Doctrine de ces maximes abominables.
Ce motif neantmoins que ie viens de donner
à l’ingratitude de Mazarin, luy eſt commun auec
 toutes les perſonnes d’Eſtat, parmy leſquels l’am¬
bition preſide aueec tant de ſouueraineté́, qu’il
faut abſolument que tout ploye ſous ſes ordres,
lors que l’eſperance luy fait entreuoir quelque ac¬
croiſſement à la faueur de ſes intrigues. Mais il
faut faire agir Mazarin par des raiſons patticulie¬
res, ou qu’il empruntera du moins particuliere¬
ment de ſa Politique: & pour cét effet ie penſe
qu’eſtant aſſez clair-voyant & le plus malicieux
de tous les hommes, il verra que l’amour de l’in¬
dependance iettera bientoſt le Roy Majeur dans
le dégouſt de la ſeuiude, qui le captiue par
¬¬.L -. . L.¬..L..