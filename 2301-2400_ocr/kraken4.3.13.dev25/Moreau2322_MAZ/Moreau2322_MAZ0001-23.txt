Aux Sorboniſtes & Ianſeniſtes.
Conſpirez braues Sorboniſtes
Auec nos inclinations
Et mettez bas vos paſſions
Doctes & ſçauans lanſeniſtes
Oublions le Saint Auguſtin
Iuſques à ce que le deſtin
Ait ouuert la porte importante
Ne roidiſſez plus vos eſprits
Contre la grace ſuffiſante.
Mais bien Orate pro uobis.
A la Reyne.
Derechef Reyne incomparable
Nous vous prions tres-humblement
De pardonner pieuſement
A noſtre pretendu coupable
 Ne häſſez vous que celuy
 Que nous aymons comme l’apuy
D’vn corps que tout le monde opreſſe
Et pour vn ou pour deux complots
Faut-il traiter auec rudeſſe
Nos Te rogamus audi nos.
