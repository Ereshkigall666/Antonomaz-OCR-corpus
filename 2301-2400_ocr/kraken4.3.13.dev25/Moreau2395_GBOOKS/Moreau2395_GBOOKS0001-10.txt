Siron aeugle, auſſi bié qu’elle de la paſſion qu’il auoit d’a¬
uoir la charge dudit ſieur de Charleuois ſous ladite Dame
qu’il luy eſtoit promiſe: Il attira des gens à ſa deuotion à la
Campagne où il enleua ledit ſieur de Charleuois ſans re¬
ſiſtance, & le conduiſit à Philisbourg ſans empeſchement,
ce qui fut vn bon- heur pour luy, car l’humeur de Tygreſ¬
ſe, la rage & la reſolution que ladite Dame auoit priſe
de perdre ledit ſieur de Charleuois, auoit tellement em¬
porté le deſſus en clle, qu’elle auoit fait achepter deux
poignards à Langres, en auoit donné vn le iour quelle le
fit arreſter à Siron, & l’autre à vn nommé Defin ſon Gen¬
tilhomme pour poignarder ledit ſieur de Charleuois, en
cas qu’il y euſt obſtacle à l’arreſter, ou que ſes amis le vou¬
luſſent ſecourir par les chemins. Tout de que deſſus eſt
vne verit ́ toute pure que l’on peut prouuer par des bons
témoins & perſonnes de creance qui ont veu leſdirs poi¬
gnards, & entendu dudit ſieur Siron meſme, le comman¬
dement barbare quelle luy auoit fait de s’en ſeruir au
moindre beſoin qu’il en ſeroit.
Cependant ladite Dame croyant que ſa perfidie paſſe¬
roit pour vne ſimple execution de l’ordre du Roy, & que
les Officiers du Regiment du ſieur de Char leuois n’au¬
roient pas afſez de vigueur & de generoſit́ pour ſe reſen¬.
tir de l’affront qui eſtoit fait à leur Commandant & à
eux meſnes, ſe trouua bien loing de ce qu’elle auoit at¬
tendu, quand elle vit que tout ſon Regiment depuis le
premier Officier iuſques au dernier ſoldat ſe reſolut de la
chaſſer comme vne perfide & ingratte enuers leurs Me¬
tre de Camp, & comme vne infidelle au ſeruice du Roy,
expoſant par ſon ambition deregĺe vne place de ſi gran¬
de importance à eſtre perduë pour le Roy par vne ſe di¬
tion, & par le deſeſpoir ou elle portoit les affaires de la¬
dite garniſon, de laquelle neantmoins les Oſficiers conſi¬
derans à leur ordinaire & à l’exemple de leur comman¬
dant le bien du ſeruice de ſa Majeſté, &  preferablement
àtoutë autre intereſt, employerent tous leurs ſoins & tout
C