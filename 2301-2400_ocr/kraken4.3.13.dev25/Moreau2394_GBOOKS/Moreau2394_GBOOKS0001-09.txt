1
3
du gouuernement Monarchique, ſous lequel eux &
leurs Anceſtres ont fleuri heureuſement l’eſpace de plu¬
ſieurs ſiecles, à l’enuie meſme de toutes les Nations voi¬
ſines. Comme quoy cette Nation d’Angleterre, autre¬
fois ſi heureuſe, peut-elle deſeſperer de gouſter des
iours bien-heureux ſous vn Sceptre Royal, & en eſpe¬
rer vainement ſous la verge de fer d’vne cabale inſolen¬
te? Non, Nous ne ſç̧aurions conſiderer ces triſtes &
extremes changemens, comme les deſirs & intentions
de la meilleure partie de nos Subjets de ce Royaume-là;
mais pluſtoſt comme les deſſeins & compilations de ces
dereſtables meurtriers de noſtre Pere, dont l’ambition
n’a point de bornes, dont l’auarice eſt inſatiable, & que
leurs crimes ont rendus deſeſperez. Et partant, parla
confiance que Nous auons de la fidelité, & des bonnes
-affections de la pluſpartde nos Subjets de cette Nation;
& tant pour encourager ceux qui perſeuerent dans leur
fidelité, & obeiſſance naturelle enuers Nous, que pour
aſſeurer ceux qui retourneront cy-apres aà̀ leur deuoir
& à leur fidelité; Nous auons juge expedient de decla¬
rer en outre par celles-cy :Que par grace, il Nous plaiſt
 de receuoir toutes perſonnes du Royaume d’Angleter¬
re, & de la Principauté de Galles ( horſmis ceux qui ont
trempeé, ſoit dans la condemnation, ſoit dans la mort
de noſtre cher Pere) dans noſtre Grace Royale, merecy
& protection; les reconnoiſſant & eſtimant pour nos
bons & bien aimez Subjets; leſquels s’eſtant rangez ſous
noſtre authorité Royale, Nous nous tiendrons obligez
ſelon la Loy de Dieu, les loix connuë̈s de cette Nation,
& la fonction de noſtre Digniteé Royale, de proteger,
maintenir & conſeruer en richeſſe, paix & proſperité.