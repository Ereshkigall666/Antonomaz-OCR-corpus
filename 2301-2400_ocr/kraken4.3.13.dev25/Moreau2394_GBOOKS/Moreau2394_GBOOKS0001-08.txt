deffendre de l’oppreſſion de quelque pouuoir vſurpé
que ce ſoit. Et les peuples de cette Nation-là, par les meſ¬
mes Loix, Nous doiuent & ſont tenus de Nous ren¬
dre reciproquement deuoir & obeiïſſance, comme aà
leur legitime Seigneur & Souuerain. Ce droit oyal
Noſtre, eſt fondé ſur vn Tiltre ſi clair, il eſt eſtably
par de telles Loix fondamentales, confirme par tant
de ſerments de fidelité en chaque ſiecle, il eſt ſouſte¬
nu par vne ſi longue & continuelle ſucceſſion dans nos
Royaux Predeceſſeurs, & par vne ſi conſtante ſouſ¬
miſſion de tous les Peuples, qu’il ne nous ſçauroit eſtre
en aucune façon diſputé, ny aucun Acte de nos Prede¬
ceſſeurs nous en demettre, ny aucun pouuoir ſur terre
iuſtement nous en deſpoüiller; Et de s’oppoſer à Nous
dans l’exercice ou repetition d’iceluy, c’eſt vne trahiſon
du plus haut degré par les Loix indiſputables de cett.
Nation-la. Et encore que les Autheurs ſanglants du
meurtre de noſtre Pere (par vne pernicieuſe haine qu’ils
ont contre toutes les Monarchies ) Nous ayent par
force autant qu’il leur a eſté poſſible, deſpoüüillé de
ce-dit droit Royal, Nous ayent banny & proſcrit,
ayent ſaiſi noſdits reuenus, defendu qu’on ait aucune
communication auec Nous, & qu’on Nous fit tenir au¬
cune ſubſiſtance, & ayent impoſé par violence ſur no¬
ſtre peuple d’Angleterre, vn nouueau joug de tyrannie
populaire; non ſeulement à̀ la ruine entiere de nos iu¬
ſtes droits, mais encore de leurs loix & de leurslibertez.
Toutesfois nous ne Nous ſçaurions perſuader, que le
Corps de la nation Angloiſe ait ſi fort degeneré de leur
ancienne fidelité & vertu, que de conſentir à ces hor¬
ribles procedez contre Nous, & d’approuuer la ruine