=

08

de la Reine & des Princes de fon party , cû: foupçons, de jaloufies, & de craintes,

r les porter aux violences,que l’intereft propre & la conferuation de nous mef—
me nousinfpire ; Il leur met deuant les yeux,l'emprifonnement d’vn Roy , le ban-
niffement d’yne Reine & de tous les Princes du Sang,& protefte qu’il faut pluftoft
attirer l’Efpagnol, voire le Turc,que de faire aucun accommodement auec les Par-
lemens,où le Roy,ce dit-il,ne fçauroit trouuer que fa ruine : mais faifons voir que ‘
les affaires d’Angleterre ditferent decelles de France dans leur forme , dans leur
matiere & dans leurs circonftances , & partant que le but du Cardinal n’eft autre
que d’engager la France dans vne guerre Ciuile,ayant efprouué qu’elle ne fe peut
deftruire que de fes propres mains.

Les Parlemens d'Anglcterre fe deuroient pluftoft nommer Eftats Generaux
que Parlemens, comme l’on peut iuger par la defcription que j’en vais faire.IIs font
compofez de deux Chambres, qu’ils nomment la Chambre haute & la Chambre
baife, autrement la Chambre des Seigneurs & celle des Communes. La Chambre
haute eft compofée du Clergé, des Pairs du Royaume , du Roy & des Princes du
fang:La Chambre baîfe eft compofée de deux Gentils-hommes de chaque Prouin-
ce & d’vn Bourgeois de chaque Ville ou Communauté,& de tous les fils des Nobles
qui y ont feance fans eflection. Les gens de luftice n’y ont point de voix , & ne s’y
trouvent que pour decider les difficultez touchant ce qui regarde la Loy duRoyau-
me & la luftice : En quoy ces Parlemens different extremement des noftres,où les
gens de Iuftice font le principal corps. Il y a encore vne autre difference , qui eft
que les Parlemens d’Angleterre fe font par efleétion , & les noîtres au confraire.
D'où vient quenous deuons eftre bien plus affeurez de la fincerité de nos Parle-
mens, parce qu'ils font toufiours en charge,qu’ils les acheptent cherement , & les
transferent mefme à leurs enfans : De façon ques’il leur arriuoit de mal verfer, ils
font toufiours remarquez pour cela, & peuuent cftre chaftiez detout le corps par
la perte de leurs charges,, à leur grand deshonneur, & au détriment de leurs heri-
tiers. Là où les Parlemens d’Angleterre ne fe formans que par eflection,& pour vn

. certain temps feulement que le Roy peut limiter,le Parlement diffoud,chacun s’en
retourne en fa Prouince ; Et s'il arriue que leur conduite ait efté ruineufe au pu-
blic, à peine en peut-on reconnoiftre les autheurs,& le pis qu’il leur puie arriuer

* eft de n’eftre pas efleus vne feconde fois. Outre que la Nob1cﬂ‘e & le Clergé y pre-
fidantsen qualité de Inges & d’arbitres,il peut arriuer, par les attachemens qu'ils
ont au Sounerain,qu’ilstrahiffent la caufe du Peuple ; Ce qui ne peut arriuer en
nos Parlcmens,oﬁaNoblcl‘fe & le Clergé peuuent bien empefcher veritablement
qu’on ne faife tort au Souverain , mais non pas contraindre le Parlement d’en fai-
re au peuple. C'eft pourquoy ietrouue noftre gowuernement bien phis iufte & plus
raifonnable que celuy des Anglois.

Le Parlement d’Angleterre qui fut conuoqué l’an 1640.auquel le Cardinal Ma-
zarin compare calomnieufement nos Parlemens,en differe encore bien davantage
dans fes motifs , dans fon procedé & dans (es fins ; & pour en parler fainement,c'e-
ftoit pluftoft vne confpiration,qu'vne affemblée des Eftats generaux, parce qu’ils
en cfloignerent le Clergé & la Nobleffe,8 reduifirent les deux ChamÊrcs à vne,
marque dés-là qu’il en vouloient à la Monarchie, mais difons quelque chofe de la
