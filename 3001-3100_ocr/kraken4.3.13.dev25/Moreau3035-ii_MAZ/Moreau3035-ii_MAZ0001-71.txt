
59
toient la terreur & l’effroy par la generoſité de leurs armes dans
tous les Royaumes voiſins: Que ces Francois, dy-ie, & dans cet¬
 te glorieuſe conjoncture, ſe ſoient trouuez tellement deépourueus
non ſeulement de Princes, mais de ſimples Soldats ou hommes
de conduite, qu’ils ayent eſté neceſſitez d’aller en Italie chercher
vn Moine Mendiant, lacobin de profeſſion, luy faire quitter ſon
froc & ſa beſace pour en faire vn Viceroy en Catalogne? Qui le
croira d’icy à cent ans, quand meſme vous ſeriez encor viuant
pour l’aſſeurer en foy de Prince  C’eſt vne tache ſur le front de
la France, qu’elle n’effacera iamais que par l’impoſſibilité que
les generations futures auront d’y adjouſter foy comme à vne
verité plus fabuleuſe qu’apparente. Dés là il ne faut plus s’eſton¬
ner s’il tranche du Souuerain. S’il ne parle que de ſon miniſtere.
S’il s’eſt joüé de Monſeigneur le Due de Longueuille durant ſa
negociation de Munſter, par les intrigues ſecrettes de ſon fidelle
Seruient. Si Monſeigneur le Due d’Orleans n’a pas l’authorité
de donner paſſeport à vn Valet de pied pour venir à Paris, & qu’il
faille l’auoir ſigné de Mazarin. Si dans le plus grand bruit de ces
tonnerres qu’il a excitez pour ruiner l’Eſtat, il empriſonne les
principaux Officiers & les Gardes de l’Oncle du Roy, & Lieute¬
nant General de la Regence, par la perfidie d’vn coquin, qui ſui¬
uant l’alluſion de ſon nom, n’eſt bon que pour la riuiere. S’il oſte
les Gouuernements aux Princes, & caſſe les Capit aines des Gar¬
des, pour y mettre ou des Italiens ou des perſonnes de ſa cabale.
Si la Cuiſine du Roy ayant manqué, la ſienne dans le meſme Pa¬
lais fumoit auec plus de delices que celle d’aucun Prince de la
erre. S’il a remply la Cour & Paris d’Italiens qui gourmandent
inſolemment & les Bourgeois & les Courtiſans. S’il a fait ve¬
nir de petites harangeres de Rome, les fait eſleuer dans la mai¬
ſon du Roy auec train de Princeſſes du ſang, & ſous la conduite
de celle qui a eu l’honneur d’eſtre Gouuernante du Roy. S’il a
trouué vn nouueau genre de ſupplice pour tirer le ſlang du peu¬
ple, ſçauoir les Partiſans & les Fuſilliers, des demons déguiſez
ſous des apparences humaines. S’il a donné la grace à vne trou¬
pe de filoux & de coupeurs de bourſes, pour s’en faire vne com¬
pagnie d’aſſaſſins, marchant par Paris en forme de bataillon au¬
tour de ſon carroſſe, comme s’ils conduiſoient vn Empereur dans
vn Char de triomphe. Si la Nobleſſe en foule ſe preſſe à̀ ſa porte
Z
 
1

5
3
 
l
1
5