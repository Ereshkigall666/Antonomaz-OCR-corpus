

71
veut reduire à la me ndicité, il ne nous veut laiſſer que la be¬
zaſſe, comme s’il vouloit faire des Apoſtres de tous les Fran¬
çois, & vn hermitage de toute la France; & encore Voſtre
Majeſté ſouffrira peut-eſtre qu’il vinue; mais qu’il viue pour
nous faire mourir, pour eſtre le fleau du Royaume, l’intamie
de l’Eſtat, & le deshonneur de la Couronne. Mais que V.M.
eſcoute la raiſon & non pas ſes ſens, qu’elle calme l’orage de
ſa paſſion contre des ſujets innocens, qu’elle ne laiſſe pas
cét illuſtre Coulpable impuny, qu’elle conſidere que la po¬
ſterité pourroit faire vn iuſte reproche à ſa memoire, d’auoir
nourry la vipere qui a fait mourir ſes enfans: Mais au nom
de Dieu qu’elle face vn acte digne du Sceptre qu’elle porte,
qu’elle change cette haine en amour, & cette indignation
en clemence, la Loy de Dieu & la religion qu’elle profeſſe,
 outre l’intereſt de ſon honneur, la l’y oblige ſoubs peine de
crime, nous receurons cette grace comme vn preſent que le
Ciel promet, nos neueux erigeront à ſa memoire le trophée
d’vn eternel ſouuenir, & nous renouuellerons le vœu d’o¬
beyſſance & de ſoubmiſſion à V. Majeſté en qualité de
 Paris ce 22. Ses tres- fidelles & tres-obeyſſans ſujets
& ſeruiteurs les Pauures, ou
Ianuier 1649.
LA MISERE PERSECVTE’E.
  ?

y
la