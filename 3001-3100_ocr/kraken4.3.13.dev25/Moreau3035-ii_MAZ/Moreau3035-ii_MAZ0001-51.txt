39
uoir toutes choſes ſe font. l’adiouſte pour troiſieſme raiſon, qu’il eſt
impoſsible qu’vn Prince qui aura d’habiles Conſeillers, n’apprenne
tous les iours auec eux, & ne ſe rende capable de gouuerner ſon
Eſtat, ſinon qu’il fuſt tout à fait ſtupide & deſpourueu de ſens com¬
mun. Neantmoins quelques bons Conſeillers qu’vn Prince puiſ¬
 ſe auoir, il ne ſe doit iamais tant repoſer ſur eux, que de ne vou¬
loir point connoiſtre de ſes affaires. Cét excellent Conſeiller( le
ſieur de Commines)leur apprend bien ce qu’ils doiuent faire, quand
il leur dit, que Dieu n’a point eſtably la Charge du Prince pour e¬
ſtre exercee par des beſtes: & il ſe mocque de ceux, leſquels quand
on leur pale de quelque affaire, reſpondent, ie ne ſuis pas Clerc, ie
laiſſe faire aux gens de mon Conſeil, auſquels ie me fie; & là deſſus
s’en vont à leurs plaiſirs: diſans, que s’ils auoient eſté́ bien nourris
en leur ieuneſſe, ils allegueroient d’autres raiſons, & ſouhaiteroient
d’eſtre eſtimez tres ſages & vertueux.
Le troiſieſme effet du bon conſeil,SIRE, n’eſt pas moins vtile à̀
vn Prince que les deux autres, eſtant bien certain, qu’il le fait crain¬
dre de ſes ennemis & des eſtrangers, qui difficilement pourroient
reüſſir, s’ils auoient le deſſein de s’attaquer à luy. Ie ne veux pro¬
duire ſur ce ſujet, que l’e xemple du fameux Hannibal, qui eſtoit vn
Capitaine eſgalement vaillant & ſage: auſs i craignoit-il dauantage
les prudens Capitaines que les Romains enuoyerent contre luy,
que les hardis & les courageux; & les forces Romaines luy furent
plus redoutables ſous la conduite de Fabius Max imus, que non
pas ſouns les autres Capitaines, qui eſtoient bouillans & temeraires.
Car en effet, apres qu’Hann ibal eut defait en bataille les Conſuls
Flaminius & Sempronius, qui eſtoient tous deux hazardeux & vail¬
lans: les Romains luy mirent en teſte Fabins Maximus, qui luy fit
dire, qu’il voyoit bie n que Rome auoit auſsi ſon Hannibal, duquel la
prudence & la ſageſſe firent plus de peur & de peine à ce Chartagi¬
 nois, que toutes les forces des Romains, qui n’eſtoient pas petites.
Iuſques icy, S IRE, ie ne vous ay par lé que du conſeil du Prin
ce, que l’on appelloit du temps des Empereurs Romains le Conſi¬
ſtoire;, & les François l’appellent le Conſeil Priué du Roy, & de¬
puis quelque temps le Conſeil d’enhaut. Mais il faut que V. M. ſça¬
che maintenant, que les Empereurs de Rome, & les Roys de Fran¬
ce, auoient encor vn autre Conſeil, auquel ils auoient recours en
leurs grandes affaires, comme lors qu’il eſtoit queſtion de faire des
Loix pour le bien public. Les Romains appelloient ce Conſeil Se¬


