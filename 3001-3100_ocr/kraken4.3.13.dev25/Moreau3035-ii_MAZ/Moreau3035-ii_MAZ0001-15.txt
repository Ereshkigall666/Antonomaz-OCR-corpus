Meſſieurs la triſteſſe qu’elle auoit conceuë dans la
conſideration des miſeres de ſon Peuple, pillé &
maſſacré́ par des barbares, qui ne connoiſſent pas
les noms de Pieté & vraye Religion, puis qu’ils ap¬
partiennent à vn Miniſtre.
 Elle les reçoit donc auec les tendreſſes d’vne
bonne Reyne enuers ſes Suiets, & eſcoute paiſible¬
ment leurs ſouſmiſſions & celles de tout Paris qu’ils
exprimerent en ces termes
ADAME,
 Nous apportons à vos pieds nos Vies & nos Liber.
tez, comme vos fidelles Subjets, auec celles de vo¬
ſtre Parlement, & de tout Paris, qui ne ſouſpi¬
rent qu’apres voſtre retour, & ne font des vœux
que pour voſtre preſence. Nous reconnoiſſons que
le Ciel irrité, auec voſtre perſonne, & celle du
Roy noſtre Sire, à cauſe de nos crimes, nous à ra¬
uy tout noſtre bon-heur: mais nous eſperons qu’il
nous redonnera auec vos Maieſtez noſtre tranquil¬
lité. Les Heraults qui ſont venus de voſtre part à
Paris, en font naiſtre quelque eſperance dans nos
cœurs; & alors nous les auons regardez non pas
comme des perſonnes qui nous venoyent anoncer
la Guerre, mais comme des Meſſagers de Paix.
Neantmoins l’obeyſſance que nous auons conſa¬
creée en naiſſant à vos Maieſtez, & que nous auons
conſeruée iuſques à preſent, nous a empeſché de les
eſcouter comme des Souuerains. Et l’integrite de
nos vies, & la paix de nos conſciences nous a em¬
peſché de receuoir d’eux noſtre condamnation,
comme criminels, mais nous ſommes venus appor¬
 ter à vos pieds nos ſouſmiſſions, & receuoir vos vo¬
lontez. Dans le refus de donner audience à̀ vos He¬
raults, vous qouuez ſeulement remarquer l’obeyſ¬
ſance de vos Subiets, qui la veulent poreer dansle

.