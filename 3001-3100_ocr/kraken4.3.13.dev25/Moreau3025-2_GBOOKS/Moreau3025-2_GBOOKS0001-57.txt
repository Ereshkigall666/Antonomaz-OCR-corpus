52
Ce bruit venu aux orellles de tous ces Meſſieurs qui eſtoient
menacez, les oblige de ſe mettre enſeasble, & ſe ſauvent tous chez
Monſieur le Preſident d’Oppede, ou eſtoit leur rendez-vousen
cas de beſoin; tous leurs amis s’aſſemblent aveceux, juſques au
nombre de cinqà ſix cens;, ſe barricadent, & ſont ſur la déffenſive.
Vne fille aagée de quinae à ſelae ans, fuſt toute la journée &
toute la nuict, avec une eſpée àchaque main, à la porte dudit ſieur
 d’Oppede, ſans qu’on peut la faire retirer, quoy qu’on luy peut
dire, diſant qu’elle vouloit mourir pour ſa patrie qu’elle voyoit
 opprimée. Le Comte d’Alais fait mettre ſes gensen bataille, au
 nombre d’environ deux mille, tant Cavalerie qu’lnfanerie, dans
la place des Precheurs, avec deſſein de les venir tailler en pieces.
A meſme temps Monſieur le Comte de Carces, Monſieur
l’Archeveſque d’Arles, & Monſieur le Preſident Seguiran, s’en¬
tremettant d’accommodement, & aprés avoir parlé à̀ Monſieur
le Comte d’Alais, & luy avoir remonſtré que ces Meſſieurs avo¬
 ient raiſon de ſe tenir ſur leurs gardes, aprés les violences de ſes
gardes, ils allerent chez Monſieur d’Oppede, où eſtoient Monſieur
le Baron de Bras, Monſieur le Baron de Sainct Marc, Monſieur
 du Canet, & une infinié de gens de condition de la ville & de la
campagne, avec ces Meſſieur du Parlement, & commencerent à
traiter d’accord. Ces Meſſieurs voyans Monſieur le Comte deCar¬
 ces parmy eux, le prierent de demeurer, diſans qu’ils deſiroient
qu’il fuſt ſpectateur de leurs deportemens, & que Meſſieurs l’Ar.
 cheveſque d’Arles & de Seguiran feroient les allées & venuës pour
conclurre leur accord;lequel porta, que Monſieur le Comte d’Alais
promettoit de ne parler aucunement, ny eſcrire à la Cour de ce
qu’on avoit pris les artmes, leſquelles ces Meſſieurs mettroient bas,
& que dans trois jours il congedieroit de ſon coſté toutes les troup¬
pes qui eſtoient pour lors dans la ville, & traitteroit l’accommode¬
 ment du Semeſtre. Cela accodé, on fit ſuſpenſion d’armes juſ¬
qu’au matin du Mardy, auquel temps on eſcriroit ce qui avoit eſté
 accordé, & Monſieur le Comte de Carces ſe chargeroit de faire
valoir la parole de Monſieur le Comte d’Alais.?
 Il eſt à noter, que ce qui fit conſentir le Comte d’Alais aà̀ cét
 accom¬