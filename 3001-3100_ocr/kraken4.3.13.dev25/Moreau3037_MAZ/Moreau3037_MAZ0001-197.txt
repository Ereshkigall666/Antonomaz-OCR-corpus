
4

1¬¬¬
rre
ne
¬
tle
lel
ſa 
u¬
¬
les
r¬
16¬
u¬
n¬
bi¬
que
oy
en
re

eſ¬
i¬
ble
 179
Il ne faut pas, ſur peine de peché mortel, que perſonne viuante m’excuſe, puis que
e ſuis non ſeulement coulpable des pechez cy-deſſus declarez, mais encore de tous
ceux qui ſuiuent, & que ie vay déduire.
I’ay trahy le Roy d’Eſpagne, dont ie ſuis né Sujet, & ma Patrie conſequemment;
puis pour mettre à couuert mon crime, & ma vie, ie me ſuis refugieé en France: encore
que depuis la mort de Lov1s XIII. d’heureuſe memoire, les Princes, les grands Sei¬
gneurs, & les Officiers de France euſſent proteſté de ne plus ſouffrir qu’aucun parti¬
culier s’eſleuaſt ſur les eſpaules du Roy, comme auoit fait le Cardinal de Richelieu,
à l’oppreſſion de tout le monde, ſous ce nouueau nom de Miniſtre d’Eſtat, Neant¬
moins ie n’ay pas laiſſé de m’eſtre inſtallé dans ce nouueau miniſterc: Ce n’eſt pas par
ma naiſſance,ny par aucun notable ſeruice que i’aye rendu à l’Eſtat, ny par mon me¬
rite que ie ſuis paruenu a cette haute dignité, puis qu’on ſç̧ait bien que ie ſuis Italien
d’origine, & de tres-baſſe extraction, ayant eſté valet en diuers endroits à Rome,
ou i’ày ſeruy dans les plus abominables débauches de ce pays-la. Mon artificieux eſ¬
prit pleut au defunct Cardinal, oir ie me pouſſay auprés de luy, par mes fourbes &
plaiſanteries, qui firent qu’il m’auança pour luy ſeruir d’eſpion, & de miniſtre à ſes
intrigues particulieres. Apres la mort de cette Eminence, le Roy me donna ſon au¬
thorité; & depuis ce temps-la, l’on n’a point conmu d’autre puiſſance à la Cour, &
dans les afaires du dedans & du dehors que la mienne,au grand ſcandale de la Mai¬
ſon Royale, meſme detoute la France, & à la riſée de toutes les nations eſtrangeres.
Lors que ie me fus long-temps repeu du ſang des pauures ſujets du Royaume, ie bã¬
 nis, & ie fis empriſonner ſans ſujet ny ſans aucune forme de Iuſtice les Princes, les
Officiers de France, ceux du Parlement de Paris, & les plus fideles Seruiteurs du
Roy. I’ay fait mourir le Preſident Barillon par poiſon, faiſant paſſer pour crime la
trop grande affection qu’il auoit pour le ſeruice de ſa Maieſté́ & le bien de l’Eſtat.
I’ay mis dedans les fers vingt-cinqmille priſonmiers pour les Tailles, & de ce grand
nombre il en eſt mort ſix mille de faim dans les priſons, depuis ſix ans que ie regis
I’Empire. l’ay fait beucoup plus de maux, que ſi les ennemis fuſſent entrez vain¬
queurs & à main armée dans l’Eltat. Enfin pour faire reüſſir mes meſchantes entre¬
priſes, ie ne me ſuis ſeruy que de traiſtres, que de voleurs, & que d’athées; & il eſt
vray que ie n’ay pris la conduite du Roy, que pour le maiſtriſer, & le gouuerner à
ma mode. I’ay de telle ſorte agy à la Cour, que les Vertus ont eſté ſurmontées par
les vices. I’ay inuenté les jeus & les berlans. I’ay vaincu la pudeur des Dames par
des charmes magiques, & il s’eſt fait plus de rapts pendant mon miniſtere, & de¬
puis que ie gouuerne l’Eſtat, que le Royaume n’en auoit veu depuis plus de cent
ansS.
Pour auoir moyen de voler impunément les Finances, ie fis rehauſſer les Tailles
& les Aydes, & les fis leuer pr des compagnies de Fuzeliers, que l’on peut dire au¬
tant de demons. Helas! que i’ay tiré d’emolumens des os & des moü̈elles du peu¬
ple qui gemit il y a ſi long-temps ſous le ioug de ma cruelle ſeruitude. I’ay ruiné, &
renuerſé toute la Iuſtice, empeſchant qu’on ne la rendiſt à mes aſſociez les Pati¬
ſans. I’ay, pour tout dire, pillé tout l’argent de la France, reduiſant à ſa Maieſté a
vne extréme indience, & en ſuitte tous ſes Sujets à vne mandicité deplorable, &pire
que la mort.I’ay fait moarir de faim & de neceſſité les armées, qui n’ont touché-d¬
2 i
¬¬¬
ll
i!
Jli
lſ
l1
1!
n
li
l

ll
lll
1




.
i
i



l

1




u


8

1
1

1