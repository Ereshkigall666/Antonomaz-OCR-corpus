 
nR
 ſon
tils
nes,
lar¬
lent
ue
e¬
 cs
des
ŕ¬
rit
uit
lef¬
e¬
le
la
Et
&
1
599
D. Mais comment faire cette reſtitution au peuple, puis que vous dittes. que c’1
à luy a qui le tort eſt fait: Faut-il aller dans les Prouinces & informer de ce dont
chaque particulier peut auoir eſté vexé, afin de le luy rendre?
R. Non, il n’eſt pas neceſſaire de prendre cette peine, ny de proceder en la ma¬
niere que vous vous figurez, & qui ſeroit auſſi ridicule comme impoſſible. Il y a vne
autre façon de reſtituer & qui eſt fort.aſée, qui eſt, de ſoulager le peuple d’autant,
de ce qu il doit contribuer pour la neceſſité de l’Eſtat, en luy impolſant moins, ou en
ne luyimpoſant rien du tout iuſques à ce que le preſſis de ces ſangſuës ſoit employé.
Par exemple, en cette année il faut trente millions de liures pour faire la guerre, il
faut les prendre dans la bource des Partiſans, & des Traittans, & non pas les impo¬
ſer ſur le peuple, qui par ce moyen ſe ttouuant diſpenſé de la contribution qu’il de¬
uoit faire cette année, ſe trouue par meſme voye reſtitué de ce que l’on luy a exi¬
gé de trop les anné́es precedentes. Et cette reſtitution ainſi faite n’eſt-elle pas
bien iuſte? n’eſt elle pas bien aiſé́e?
D. Vous me fermez la bouche, & i’aduouë que ie ne me fuſſe point aduiſ́ de cet¬
te ouuerture, qui certainement comme vous dites, eſt bien aiſee & bien iuſte, quand
meſme elle ne ſeroit pas Chreſtienne, Mais,s’il vous plaiſt, & ſans changer de pro¬
pos. Les Partiſans & toute cette ſecte de gens, ſont-ils en ſeureté de conſcience,
pourueu qu’ils ne ſoient pas recherchez Ces richeſles leur appartiennent elles, &
les peuuent-ils garder ſans offence, pource qu’on ne les inquiete pas, ſoit parce
que l’on ne le ſçait pas, ſoit parce qu’ils les tiennent caché́es, ſoit pource qu’ils ont
 de la faueur & des amis qui les mettent à couuert de la recherche?
R. Non. Car ſuppoſé ce qui eſt certain, que c’eſt vn bien iniuſtement acquis
& qui ne leur appartient point, quandil n’y auroit que Dieu ſeul, a qui rien ne
peut eſtre caché, qui en euſt la connoiſſance, leur conſcience n’en ſeroit pas
moins chargée, ny moins obligée d reſtituer: comme nous apprenons de l’Eſcri¬
ture Saincte, que le fratricide de Cain ne fut pas moins abominable, encore qu’il
n’y euſt que Dieu qui en fuſt le témoin: comme le larron qui vole vne maiſon du¬
rant l’obſcurité de la nuict, & lors que tous les domeſtiques ſont enſeuelis dans le
ſommeil, eſt plus criminel & plus puniſſable, que s’il auoit commis le meſme lar¬
cin pendant le iour, pource qu’il adiouſte à ſon peché vne circonſtance odieuſe,
qui luy donne liberté ſur la vie comme ſur les biens. Ainſi les pretextes dont on ſe
ſert, pour rauir les biens des peuples, ne ſont que des circonſtances, pour en rendre
le crime d’autant plus grand qu’on a moins de liberte de s’en deffendre & de les
preuoir. Et ſi celuy qui a trouué quelque choſe, ne peut licitement la garder, ny
l’eſtimer legitimement ſienne, qu’apres s’eſtre informé à̀ qui elle peut appartienir:
à plus forte raiſon, les Partiſans qui ont le ſang des pauures ſont ridicules, s’ils ſe
perſuadent qu’il leur appartient & qu’ils le peuuent retenir, ſous le pretexte qu’ils
n’en ſont pas recherchez, par les raiſons que vous auez propoſees, ou telles autres
qu’on pourroit ſe figurer.
D. Peuuent-ils dénier, en eſtant interrogez par les Iuges, à cauſe de leur hon¬
neur, dont il ſemble qu’ils feroient perte s’ils confeſſoient la verité, ayant touſiours
eſté dans l’eſtine deperſonnes de merite & de probité ſans ſe meſler de ces infames
commerces?
3
¬