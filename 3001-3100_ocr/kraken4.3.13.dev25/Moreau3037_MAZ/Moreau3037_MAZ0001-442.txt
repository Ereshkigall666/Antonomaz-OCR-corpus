 3

¬

11
 
1
1
44
vous laiſſez aller a hair ceux, qui peut-eſtre vous ſont les plus afſectionnez: Et a ho¬
norer de vos bonnes graces ceux, qui le plus ſouuent vous ſont traiſtres & infideles;
ou du moins, qui ne vous ſeruent, que paice qu’ils y rencontrent leur aduantage;
Sçachez que les Roys doiuent faire tout ce qu’ils font auec vne extreſme circonſpe¬
ction, qu’ils doiuent tout mettre dans la balance de lequité; & que ſur tout ils ne
doiuent paseſtreſi prompts à chaſtier, quand meſme il y auroit du crime, lentius f¬
raont d, n’y a prendre touſiours par leurs confidens ceux qui ſemblent eſtre les plus
aſſidus à leur rendre des reſpects & des hommages; puis que de ces deuxpoints, &
de punir & de recompenſer à propos, depend le plus peſant fardeau de la Royauté;
& que c’eſt laà, où ſe font ordinairement les plus dangereux naufrages des Princes.
Car ie vous prie, qui a-t’il de plus redoutable à vn Roy que de condamner à mort
vn innocent, & que de porter des arreſts de priſon &de banniſſement iniuſtes Puis
que par les exils de ſes fideles ſeruiteurs, il fait murmurer contre ſoy le reſte des
bons; Par Iempriſonnement des innuocens, il attire ſur ſoy les imprecations & les
haines de ſon peuple; & que par des ſentences iniuſtes de mort, ſouuent il fait re¬
uolter contre ſoy ſon peuple, qui ne peut ſouffrir que les perſonnes d’integrité ſoient
ſi iniquement miſes à mort dans la crainte qu’il ne luy en arriue autant, s’il donne
cours à cette tyrannie. Non, non, les Roys ne doiuent pas apprehender que leur
trop de douceur, & de clemence, meſme enuers les coulpables affoibliſſent leurs
troſnes; mais pluſtoſt qu’ils redoutent tous que les cruautez, & les violences qu’ils
exercent indifferemment, ſur le bon, & le ſcelerat ne les briſent. Et pour le ſecond
point: Qu’eſt-ce que les Monarques doiuent tant craindte, que d’auoir des Fauoris
traiſtresPuiſque nous ne liſons autre choſe dans les ſacrez Cayers, & dans lesHiſtoi¬
res prophanes, que des Empires ruynez, que des Couronnes enuahies, & que desRois
malheureux, par infidelité, &Ingratitude de ces enragez qu’ils auoient faits tout ce
qu’ils eftoient? Qu’eſt-ce qu’ils doiuent plus apprehender que de donner accez de
leur perſonne libre à toute heure à ces barbares vſurpateurs, qui ne leur paroiſſent ſi
zelez, que pour n’eſtre point ſoupçonnez du pernicieux deſſein, qu’ils ont de les per¬
dre, & pour executer auec moins de difficulté? Qu’eſt-ce qu’ils doiút plus redouter,
que de remettre leur pouuoir entre les mains de ces ſeruiteurs ſans foy, qui s’en ſer¬
uent pour s’agrandir eux-meſmes & qui ſouuent lemployent pour depoſſederceux,
qui le leur ont confié. Et neantmoins, Grands Roys,vous puniſſez, & vous recompen¬
ſez, auec ſi peu de raiſon, vous faites mourir ſur vn ſinple ſoupçoõ vos meilleurs ſujets,.
& pour le moindre ſeruice, qui aura agrée à voſtre humeur capricieuſe, vous fauoriſés
vos ennemis deſguiſez. Vous hayſſez, & banniſſez de vous, ceux qui vont iuſqu’à vous
adorer, & qui vous ſeruentfidellement; & vous affectionnez & retenez, auprez de
vous, ceux qui ne vous reſpectent qu’à cauſe de vos grandeurs, & qui eſpient tous les
 iours l’occaſion de vous trahir. C’eſt pourquoy, concluons que pour l’ordinaire les
choſes ſont en effet toutes autres, qu’elles ne vous apparoiſſent, que vous eſtes touſ¬
jours trõpez dans tous vos choix dans vos ſentimens, & dans tout ce que vous faites,
Roys, Princes, Fauoris, Potentats, que vos ſplendeurs vous esbloüiſſent, qu’elles
ne vous permettent pas de iuger ſainement de quoy que ce ſoit, qu’elles vous font
donner voſtre eſtime, à ce qui ne merite que du blaſime, & vous attacher à ce
que vous deuriez bannir bien loin de vous. Leſquels accidens dangereux à vos biens,
domma
ua--eeee¬¬¬¬¬
l
¬¬
 ¬.