 ec¬¬¬
165
Vſtre Royaume, parce qu’elle et perſuadée que cette paix
n’eſt pas plus neceſſaire pour le ſoulagement des miſera¬
bles, que pour l’affermiſſement ſolide & veritable de voſtre
authoriteé́.
 Nous voyons nos campagnes rauaǵes, nos villes deſer¬
tes, nos maiſons abandonnées, nos Temples violez, nos
Autels profanez, nous nous contenterions de leuer les
yeux au Clel, & de luy demander iuſtice de ces impietez &
de ces ſacrileges, qui ne peuuent eſtre aſſez punis par la
main des hommes, & pour ce quitouche nos propres miſe¬
res, le reſpect que nous auons pour tout ce qui porte le ca¬
ractere de voſtre Maiefté, nous obligoroit ſans doute meſ¬
m dans le plus grand effort de nos ſouffrances, à eſtouffer
les gemiſſemens & les plaintes que nous cauſent vos Ar¬
mes: Si voſtre intereſt, Sire, encor plus preſſamment que le
noſtre n’animoit nos paroles, & ſi nous n’eſtions forte¬
ment perſuadez, que commenoſtre veritable repos conſi¬
ſte dans noſtre obeyſſance, voſtre veritable grandeur con¬
ſiſte dans voſtre Iuftice & dans voſtre bonte; & qu’il eſt
meſme de la dignité d’vn Grand Monarque, d’eſtre au deſ¬
ſus de beaucoup de formalitez qui ſont auſſi inutiles, &
meſme auſſi preiudiciables en quelques rencontres, qu’el¬
les peuuent eſtre neceſſaires en d’aurres occaſions, & Vô̂¬
tre Maieſteé, Sire, me permettra de luy dire auec la meſme
liberteé, que me donne mon Caractere, qu’ii n’y en a iamais
eu de plus ſuperfluës, que celles dont il s’agit auiour¬
d’huy, puiſque vous auez tous les aduantagaes eſſentiels, &
puaiſque vous auez effectiuement les cœurs de vous vos
peuples; Et c’eſt en cet endroit, Sire, oà ie me ſens forcé par
le ſecret inſtinét de ma conſoience, de déchirer ce voile qui
ne couure que trop ſouuent dans les Cours des Grandû
Princes, les veritez les plus importantes & les plus neceſ¬
ſaires: Ie ne doute point, Sire, que l’on ne vous parle tres
differemaent des diſpoſitions de Paris, nous les connoſ¬
ſons, Sire, plus particulierement que le reſte des hommes,
parce que nous ſommes les veritables depoſitaires de l’in¬
Y ij