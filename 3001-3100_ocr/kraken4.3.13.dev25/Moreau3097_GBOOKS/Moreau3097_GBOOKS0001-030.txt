a
27
empeſcher la canaille, & fauoriſer le paſſage de Meſſieurs.
Ce qu’ayant eſteé leu en preſence du Procureur General, ouy
les Concluſions, l’affaire miſe en deliberation, fut arreſte:
Que la ſeureté ne ſe trouuoit pas toute entiere, & que la pre¬
cedente Aſſemblée ayant eſté vn peu precipitée, il en ſeroit
tenu vne nouuelle generale à l’Hoſtel de Ville, pour aduiſer
à ladite ſeureté, & aux moyens de la donner entiere.
Le Mardy deuxieſme Iuillet652.
 
E iour, l’Armée des Princes campée à Saint Cloud &
Sureſne, ny s’y trouuant pas en ſeurete, à cauſe que
l’Armêe du Roy auoit fait vn Pont de Batteaux à Eſpinay,
pour aller l’attaquer; & ayant decampe le ſoir precedent
pour venir gagner Paris par la porte de la Conference, trou¬
ua que l’ordre auoit eſteé donné de l’Hoſtel de Ville aux Ca¬
pitaines en garde aux portes, de ne laiſſer paſſer aueunes
rouppes. L’entreée refuſeée à ladite porte de la Conferen¬
ce, penſa ruiner toute cette Armée, ne ſç̧achant pas que
la Ville euſt donné cét ordre, ſi bien que les Chefs ſe trou¬
uerent obligez de la faire filer tout au tour de Paris, iuſques
au Faux-bourg Saint Anthoine, n’ayant trouué aucune
Porte où l’on vouluſt les laiſſer paſſer. L’Armée du Roy ſui¬
uoit & talonnoit de prés celle des Princes, en ſorte qu’elle ne
fut pas pluſtoſt arriuée au Faux-bourg Saint Anthoine, qu’il
fallut combattre, n’ayant eu que ce qu’il falloit de temps
pour ſe mettre en bataille. Moaſieur le Prince ayant eſté ad¬
uerty, que le Mareſchal de Turenne paroiſſoit auec toute
l’Armée du Roy, il ondonna ſon Armee moitié vers Pique¬
puſſe, & l’autre à la teſte du Faux-bourg, au bout de la ruë
qu’il fit barricador, & y mettre ſon Canon.
Le combat fut tres-rude à toutes les Barricades qui furent
priſes & repriſes, Monſieur le Prince touſiours à la teſte de
ceux qui eſtoient le plus fortement attaquez. Tous les Sei¬
gneurs qui eſtoient à Paris du party des Princes, eſtoient ſor¬
tis auec luy, & preſque tous furent tuez ou bleſſez. Les plus
ſignalez entre les morts, ſe trouuerent les Comtes de Boſſut,
D ij