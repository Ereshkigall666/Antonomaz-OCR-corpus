65
Royaune. Si ie pouuois aceuſer Meſſieurs les Minitses &d’ignorance, ie pourroi
en quelque façon eeuſer leur malice, mais s’ils n’ont pas eſté les plus excellens po¬
litiques du monde dans ces rencontres, ilsne laiſſent pas d’eſtre aſſez bons hiſtorins,
ils ont leu ſans doute l’hiſtoire d Cardinal de Granuelle, que Philippe Il. Ayeul
de la Reine retira de Flandre à la priere du peuple, quoy qu’il l’eſtimaſt & qu’il le
cheriſt infiniment, & qu’il n’eut point d’autre crime que de n’eſtre pas né dans la
Prouince ou il auoit tant d’authorité́, encore eſtoit-il né ſujet du Ry d’Eſpagne,
qui eſt la ſeule choſe que le Cardinal Mazarin peut auoir de commune auec uy. Ils
ſçauent bien auſſi que le Roy Henry troiſiéme congedia le Duc d’Eſpernon qu’il
aimit paſſionnement, parce qu’il n’eſtoit pas agreable à tout le monde; mais tréue
d’exemples; lors que nous auons la raiſon, qui nous apprend que le ſalut du peuple
doit tenir lieu d’vne louueraine. Nous n’auons point pris les armes pour l’eéloigne¬
ment du Card. Mazarn; mais dans la cognoiſſance infallible que nous auons, qu’il
eſt la cauſe de la guerre, & l’obſtacle de la paix, la Reine ne doit point trouuer in¬
ciuile la tres-humble priere que nous luy faiſons de ſouffrir, non pas qu’vn hommes
meure pour le peuple, mais ſeulement qu’il s’en aille en paix, & qu’il nousy laiſle.. 3
REMARQVES IMPORTANTES A LA
cauſe commune, ſur les actions & la conduite de Monſieur le Duc
d’E lbeuf, dans les affaires de ce temps.
A calomnie fait trop de progrez au deſaduantage de l’honneur de Monſieur
le Duc d’Elbeuf & de l’intereſt public, & ſa vertu eſt trop impunément atta¬
 quée pour ne pas rompre le ſilence de ceux qui ont l’honneur de le bien con¬
noiſtre, & qui prennent quelque part en la cauſe generale Ce grand Prince qui croit
que ſa vie paſſ́e ( qui a eſté vn des plus beaux ſujets de l’Hiſtoire de noſtre temps) la
ſincerité de ſes intentions, & ſes actions preſentes le defendent aſſez, me pardonne¬
ra,ſi ie dis que le mal eſt venu à vn poinct où il eſt beſoin de plus grands remedes pour
le guerir, & qu’il eſt important de deſabuſer vn peuple bien intentionné, de luy ar¬
racher le vaſe plein du poiſon qu’on luy fait aualer ſous le nom d’vn ſalutaire breu¬
uage, & de ne le pas laiſſer tomber dans vne ingratitude, qui le rendroit coulpable
deuant Dieu & deuant les hommes.
Tant de nouuelles ſemées, tant de billets eſpandus, tant de cris pouſſez en l’air, de¬
mandent vn compte exact des intentions& des acCtions de Monſieur le Duc d’Elbeuf:
Ie te le vais rendre, Amy Lecteur, apres t’auoir iuré que ie me ſens pouſſé à cét ou¬
urage, plus par le zele que i’ay pour la cauſe commune, que par celuy que i’ay pour
ſes intereſts. Ie parle contre ſes ennemis cachez, qu’il a ſujet de meſpriſer:s’ils
ſe deſcouurent ſans auoir recours à ſa bonté, ils n’eſchaperont pas à ſa valeur, &
aucourage de Meſſieurs ſes Enfans.
Il y a plus de ſix mois que Monſieur le Duc d’Elbeuf a proteſté à vne perſoane
d’honneur, qui a beaucoup de part en ſa confidence, que la ſeuile raiſon qui le faiſoit ſi
fortement attacher à Meſſieurs du Parlement, au preiudice de ſa fortune & de celle
LI ij