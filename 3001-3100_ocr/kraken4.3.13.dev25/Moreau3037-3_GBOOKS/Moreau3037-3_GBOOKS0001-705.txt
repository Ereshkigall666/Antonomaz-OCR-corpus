 690
contraire, voyant ces peuples deſarmez, il creut les auoir attrapez & faiſant de¬
ſein d’executer le lendemain iour de S. Sebaſtien, la plus laſche trahiſon dont il fut
iamais parleé, comme il auoit les clefs de l’Hoſtel de Ville, par le moyen des Conſuls
qui eſtoient de ſa dependance, il y fit couler toute la nuict enuiron quatre-vingt
 Caualiers du Regiment Colonel & tint ces gens en eſltat pour ſe mettre en batail¬
le le matin à meſme t́ps que la Proceſſion generale qui ſe fait toutes les années
pour la peſte, à laquelſe tout le monde aſſiite, ſeroit hors la ville, & qu’on auroit
fermé́ les portes; mais Dieu qui veille pour les gens de bien, aprés auoir ſouffere
tant de malices, tant de perſecutions, ſans les punir, ne voulut pas que cette trahiſon
cauſaſt la perte d’vn peuple, qui n’auoit en ce temps-la autre penſéeque de le loüer.
Pour cet effet, vn Payſan paſſant dans la ruë, vid deux hommes qui parloient en¬
ſemble, leſquels n’eſtans pas de la ville, luy donnerent curioſité d’eſcouter ce qu’ls
diſoient, & ayant entendu qu’vn d’eux auoit dit: Voicy la derniere ruë, nous n’a¬.
uons plus rien à viſiter, il eut à meſme temps vne inſpiration qui luy dit: que c’e¬
ſtoit vne trahiſon. Il court de ce pas à Sainct Sauueur, qui eſt l’Egliſe Cathedrale,
d’ou cette Proceſſion eſtoit deſia partie, donner auis de ce qu’il auoit entendu. On
prend l’allarme la deſſus; on court arreſter la Croix qui alloit ſortir de la ville; &
a meſme temps ils ſe veulent ſaiſir des trois derniersConſls qui aſſiſtoient à laPro¬
ceſſion; le premier eſtant auprés du Comte d’Alais: mais ils ſe ietterent dans la Sa¬
criſtie, où iſs ſe cacherent. A meſme temps, on lonne le tocſin, tout le peuple, hom¬
mes & femmes, pauures & riches courent aux armes, chacun fait l’Ingenieur, & ſe
barricadent fort à propos. Le Comte entendant cela, fait mettre ſon monde en
bataille en la place des Preſcheurs. Le General des Galleres commande ſa Caua¬
lerie, les autres Officiers l’Infanterie.La Male du Bar Officier dans ſon Regiment,
voulant aller chercher du monde à vn quartier prés de la, appellé les Fontetes, eſt
rencontré & recogneu, on luy donne vn coupde fuzil dans les reins, & ſe retire.
Deux heures aprés, toutes les auenuës du Palais & de la place des Preſcheurs fu¬
rent fermées par des barricades; l’on force l’Hoſtel de ville, & donne-on la vie aà ces
Caualiers qui eſtoient dedans; plus de huict cent femmes l’eſpée à la main, les au¬
tres auec le verre & la bouteille, du pain & de la viande & dequoy manger pour
encourager le peuple.
Les gens du Comte s’eſtans barricadez du coſté de la Magdelene, qui eſt vne
Egliſe proche du Palais, tirent quelques mouſquetades contre vne autre barrica¬
de de ceux de la ville, qui eſtoit aſſez proche de là: Mais on monte ſur les toicts, &
les ayansdeſcouuerts, &ietté les tuilles deſſus les ſoldats, il y en eut enuiron deux ou
trois cent de tuez, & le reſte abandonna la place.
Tout le monde ſe porta en gens de bien, &ne voulut-on iamais mettre la main au
ſang ny au pillage: au contraire, le Preſident d’Oppede, & le Baron de Bras ayaus
eu nouuelles qu’on pilloit la maiſon de Gofredy autheur de tous les maux qu’ils
ont ſouferrs, y accoururent, & empeſcherent le deſordre.
 Goffredy ſortit auec ſon fils, & s’enfuyrent le Mercredy parmy les gens de guer¬
re. Tous les aurres Officiers du Semeſtre, ſe ſont cachez dans des tombeaux, dans
des tonneaux, & autres lieux; & bien qu’on ait dé́couuert leurs caches, on ne les a
pas voulu pourſuiure: au contraire, ona mis v corps de garde à leurs logis pour
les 
cer
duſ
oOut
BMor
& a
pes,
bon
que
de V
¬ Ai
que
tend
Gal
des 
hom
Pa.
beau
de de
Aeau,
re, 
eſt p
le ci,
Aſſeſ
le C
Lel
Mr.l.
Preſ
ſonnme
tousl
de M
ion 
oyéf,
nent.
Les o
’y aya
errer j,
 Les¬
uur,apt
oodu
„ Mer
ans les,