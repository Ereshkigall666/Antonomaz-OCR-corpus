478
en leur façon de viure, & dans la ſomptuoſit́ de leurs baſtimens; Ce ſont ces har¬
pies qui par leur propre intrigue ou par lentremiſe de leurs adherans s’approprient
tout, & ſe partagent les recompenſes des ſeruices d’autruy; la conſcience ſeur ſert de
partie pour les accuſer, & de Iuge pour les condamner; ce n’eſt pas que ſa Majeſté
( vray Image de Dieu) ne puiſſe exercer ſa clemence ſur ceux qui ſe trounerolent
onuaincus de ces crimes odieux, eſtant vne eſpece de ſupplice d’auoir veu le coulpa¬
ble s’humilier, la rapine n’eſt pas vne lepre qui infecte ſeulemeét quelques corps, mais
c’eſt vne corruption preſque vniuerſelle, & ſa ſeule conuoitiſe eſt celle qui lentretiét
Car tel demeure les bras croiſez, & vit dedans oiſiueté, aſſeuré qu’il eſt que la plus
grande vſure qui puiſſe faire profiter ſon argent eſt le temps. e ne m’eſtonne done
plus s’il ya des hommes, qui n’ont que les pas & la robbe de Iusticelaquelle ils denient
bien ſouuent à leurs propres ſeruiteurs, leur refuſant le ſalaire que meritent laſſi¬
duité de leurs ſeruices, & leur inuiolable fideliteé; On ne peut donc eſperer que tou¬
te iniuſtice entre les hommes, tant que les panures & les foibles ſeront expoſez à l’a¬
uarice inſatiable de ces ſangſuës, qui mettét le comble de la vertu dans le grand amas
de richeſles, ſans conſiderer que lintegritéde la vie & le meſpris de ces fauſes appa¬
rences,eſt le plus vray chemim que l’on doit tenirpour paruenir à la gloire des Bien¬
 heureux.
On diſoir autrefois que les Atheniens ſçauoient beaucoup de bien, mais qu’ils ne le
faiſoient pas:. Ie voudrois qu’on n’en peuſt dire autant des François, ſrces perſonnes
e nous promettoient vn ſort plus fauorable: Les membres du Corps ioüiſſent d’vne
parfaite ſanté, quand la teſte eit bien ſaine, parce que les nerfs qui les font agir&leur
donnent l’aliment deriuent du cerueau, auſſi eſt-il veritable que ceux qui ont admi¬
niſtration de la choſe publique, quand ils apportent les remedes aux playes de l’Eſtat
bleſſe, font ceſſer les cris de ceux qui ſont opprimez, & leur font ſupporter le mal
qu’ils ſoufrent auec plus de patience;ſur l’eſperance qu’ils ont d’vne guariſon, & de
ioüir d’vne tranquilité́ parfaite, ſans faire cõme certains Medecins, qui pendãt qu’ils
diſcourent ſur vne maladie, laiſſent ſi bien enraciner le mal, qu’il ſurmonte enfin les
remedes, pour luy eſtre appliquez trop tard Sa Maieſté n’a donc beſoin que d’eſtre
ſecondée de ſes plus fidels ſeruiteurs, c’eſt là ou on attend les effects de cette probité,
qui les a rendus dignes de ce rare choix, & qui les dérobant à eux-meſmes les conſa¬
cre tout au public. On lit qu’il y eut iadis vn peuple de la Grece, qui ne voulut iamais.
redreſſer les ruines des Temples, que certains ſacrileges auoient démolis, afn que
l’horreur de leur impieté́ paruſt eternellement. Il ne faut pas en vſer ainſi de la cor¬
ruption qui s’eſt gliſſée cõme vn ſerpent dans cette Monarchie,au cõtraire il faut eſ¬
pouſer ſi genereuſemét les iuſtes intereſts de la Patrie, que les peuples beniſſent eter¬
nellement ceux qui les auront deſchargez de oppreſſion ſous laquelle ils gemiſſent;
ils s’eſtimerõt heureux d’auoir veſeu ſous vn regne, ou l’on ait eu quelque cõmiſera¬
tion de leur calamité; cela leur fera recognoiſtre qu’on les tient pour hommes libres,
& non pas nez dans vne ſeruitude qui rende leur eſtre & leur condition egale à celle
des brutes: Cette entrepriſe ſera d’aurant plus glorieuſe, qu’elle n’a pour obiet que le
ſalut & la conſeruation des ſujets de ſa Majeſté, accablez de tant de miſeres, qu’ils
n’oſent ouurir quaſt la bouche pour plaindre leurs calamitez.
Agiſſez dõc Miniſtres glorieux ſous des auſpicesſi fauorables, & ſouſtenus de l’au¬