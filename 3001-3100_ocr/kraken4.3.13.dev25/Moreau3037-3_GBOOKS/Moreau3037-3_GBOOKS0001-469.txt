454
en ſereté, & luy enuoyant mes plus ſainctes benedictions, ie conuertiray ſes maux
en des proſperitez de longue durée, & toutes les nations admireront & beniront
mon pouuoir, qui ſeul fera toutes ces merueilles.
Lors que notre Dieu & Sauueur Ieſus- Chriſt eut acheué ces admirables promeſ¬
ſes, tous les Saincts, tous les Anges & les Archanges qui aſſitent deuant le troſne de
Dieu, commencerent à chanter diuers Hymnes, & Cantiques d’actions de graces;&
&S. Denis, & Sincte Geneuiefue reuindrent beniſſans & glorifians Dieu, prendre
leurs places dans leurs ſieges rayonnans de gloire; & Ieſus-Chriſt commanda à
l’Archange S. Michel, qui eſt auſſi vn des Protecteurs de ce Royaume, d’appor¬
ter en meſme temps ces reuelations & ces diuines promeſſes dans l’Egliſe de S. De¬
nis, & dans celle de Saincte Geneuiefue, & les poſer ſur le grand Autel d’icelles, où
l’on les a trouuées eſcrites en lettres d’or ſur vn papier merueilleux de couleur azu¬
rée, qui diſparut au meſime moment qu’on en eut fait des copies, En ſorte que nous
deuons admirer la bonté merueilleuſe de noſtre Dieu, &nous abattre deuant ſa face
glorieuſe, & adorer en toute crainte & humilité́ ſes Iugemens & ſa Prouidence, &
conafeſſer que noſtre pouuoir eſt bien petit, & que ſans ſon aſſiſtance miraculeuſe il
n’y auroit en nous que foibleſſe, & que confuſion. Gloire dont ſoit à luy aux ſiecles
des ſiecles. Amen.
LA VISION PROPHETIQVE DE SANCTE
 s E
      
Geneuiefue, Patrone & Prorectrice de l Ville de Paris, euidem¬
ment accomplie dans l’Eſtat des affaires preſentes.
Ab incurſu & dœmonio meridiano.
 V’il eſt bien vray! que Dieu Tout-puiſſant & tout bon a des maximes bien
differentes de celles des hommes; ſi vous conſiderez les Medecins viſans
a quelque malade, vous leur verrez à la verité prendre aſſez de peine à ſou¬
lager la violence de ſon mal, tant qu’ils iugeront que les remedes pourront encore
 faire quelque effet; mais dés auſſi-toſt que la fieure ou la douleur qui domine s’irri¬
 par les medicamens, & que cette perſonne eſt dans l’extremité, ils l’abandonnent
 laſchement, & ne ſe mettent plus en peine de le guerir.
La prouidence diuine agit tout d’vn autre facçon; il ſemble qu’elle ſoit comme
ſourde aux prieres que nous luy faiſons dans les premieres atteintes de la douleur,
laiſſant agir pendant ce temps les cauſes ſecondes, mais lors que nous ſommes ve¬
nus au dernier periode, & que tous les moyens humains nous manquent entiere¬
ment; cette admirable bonté́ que nous croyons tout à fait eſloigné́e,nous ſurprend
par vn ſecours ineſperé, & nous fait des graces proportionné́es à l’eſtat de noſtre
miſere. Pour confirmer cette verité par quelques exemples, l’ancien & le nouueau
Teſtament, en ſont tellement remplis que vous ne ſçauriez ouurir le Liure, que
vous n’y remarquiez tantoſt la naiſſance de Moyſe, au temps que les Iſraëlites
eſtoient re duits a l’extremité par les violences des Egyptiens, tantoſt le paſſage
miraculeux de la Mer rouge, lors qu’ils alloient ſeruir de victimes à la cruauté́ de