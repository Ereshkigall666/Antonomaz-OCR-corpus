252
qui eſtoient couuerts d’eſcailles trenchantes & pointuës, qui auoient les queus en
formes d’hallebardes, & comme vne fraize de tuyaux ſemblables à des piſtolets. Ie
vous proteſte que cela me donna de l’eſpouuante, & vn preſage preſque certain
d es malheurs qui onr ſuiuy.
Le Car. Vous reſuiez, & vous vous imaginez auoir veu tout cela.
Le Caſaiſte. Cela n’eſt point ſans exemple, & qui plus eſt, les effets ne demen¬
tent pas.
Le Card. Mais ſi teſt qu’il fit iour, on ſçeut noſtre depart à Paris, qu’en diſoit-o?
en quel eſtat ſe trouua le Bourgeois?
Le Cſuoiſte. Monſeigneur, imaginez vous vne flotte qui vogue dans vn grand
calme, les voiles enflées & le vent en poupe; le pilote de chaſque vaiſſeau dort
agreablement dans ſa cabane, au murmure dës eaux, qui viennent flatter ſon naui¬
re, quelques-vns des Matelots en font autant, cependant les autres racommodent
les voiles & les cables, les autres cherchent les fentes & les endroits les plus mala¬
des du vaiſſeau pour les radouber, d’autres s’amuſent à ſacrifier d’vne bouteille de
vin au Dieu Neptune, & d’autres plus enclins à la melancholie, gouſtent vn conten¬
tement reſueur dans la peſche, bref chacun ſe repoſant ſur la ſerenité de l’air
& la bonace de la mer, abandonne le ſoin de ſon nauire, & ſuit le plai¬
r que la nature ou ſon inclination luy demande. Mais au fort de ce calme &
de cette negligence vniuerſelle, le Ciel commence à s’obſcnrcir, le Soleil diſparoiſt,
ſa lumiere cede à celle des eſclairs Eole ouure ſon antre & laſche la bride aux plus
furieux des vents; Borée, Aquilon & les autres ſe reſpandent ſur la Campagne
mouuante, la mer s’enfle & s’eſmeut, & la pluie qui tombe d’enhaut d’vne roideur
nompareille, enfermant les vents entre deux eaux, leur donne vne telle force, par
l’oppoſition qu’elles appo rtent à leur cours, que l’on entend des ſifflemens & des
hurlemens eſpouuantables. Les Matelots eſtourdis de ceét orage inpreueu, cou¬
rent aux cadages & aux voiles, les Pilotes au gouuernail, & les perſonnes inutiles
aux prieres. Vous voyez l’horreur & la crainte peintes ſur les viſages d’vn chacun,
le Pilote accuſe les Matelots de leur negligence, & les Matelots accuſent le Pilote
de peu de iugement & de preuoyance. Le mal eſt plus fort que le remede, le mai¬
ſtre maſt eſt emporté, les antennes ſont briſées, les cordages ſont rompus, & il ne
reſte plus que le gouuernail, encore eſt-il a demy fracaſſé, les ancres ſont inutiles, il
faut obeyr à la tempeſte, ſe laiſſe aller au gré de l’onde & du vent, & ſe ſeruir le
maieux que l’on peux du gouuernail, pour é́uicer les bancs & les rochers, & ſe ſauuer
d’vn abſolu aaufrage. Perſonne n’a regret de faire vn ſacrifice de ſes plus riches
marchandiſes poux appaiſer la naer, on deſcharge le vaiſſeau de ce qu’il porte de
plus precieux, & tous autres ſecours haunaains eſtans fecmez, on recourt aux vœux
& aux prieres.
Le Canrd. Cette deſcription-là eſt bien poëtique.
Le Caſiiſte. Vous voulez dire patbetique Monſeigneur.El le ne la ſçauroit trop
eſtre, poir vous repreſenter la ſoudaine conftenaeiou des Pariſiens; la poëſie eſt
vne peinture parlante Mais pour appliquer aa comparaiſon Monſeigneur, cha¬
cun s’eſtoit reſiouy la veille des Roys. Tellement que les plus riches & les plus
pareſſeux dormoient la graſe matinée: les autres qui ont beſoin de gagner le teſton