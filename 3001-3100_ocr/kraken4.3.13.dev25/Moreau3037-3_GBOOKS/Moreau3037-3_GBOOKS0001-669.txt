o5j4
aais de ſimples Soldats ou homnmes de conduite, qu’ils ayent eſté́ neceſſſtez d’aſler
en Italie chercher vn Moine Mendiant, Iacobin de profeſſion,. luy faire quitter
ſon froe & ſa pbeſace pour en fairsvn Vice-roy en Catalogne ? Qui le croira d’icy à
cent ans, quand meſme vous ſeriez encore viuant pour l’aſſeurer en foy de Princes.
C’eſt ne taſche ſur le front de la France, qu’elle n’effacera iamais, que par l’im¬
poſſibilité que les generations futures auxont d’y adiouſter foy comme à vne veriteé
plus fabuleuſe qu’apparente. Dés là il ne faut plus s’eſtonner s’il tranche du Sou¬
uerain. S’il ne parle que de ſon miniſtere. S’il s’eſt ioüé́ de Monſeigneur le Duc de
Longueuille durant ſa negociation de Munſter,„ par les mtrigues ſecrettes de ſon
fidele Seruien. Si Monſeigneur le Duc d’Orleans n’a pas l’authorité́ de donner
paſſeport à vn Valet de pied pour venir à Paris, & qu’il faille l’auoir ſigné́ de Ma¬
zarin. Si dans le plus grand bruit de ces tonnerres qu’il a excitez pour ruiner l’Eſtat
il empriſonne les principaux Officiers & les gardes de l’Oncle du Roy & Lieute¬
nant General de la Regence, par la perfdie & la trahiſon d’vn coquin, qui ſui¬
uant l’alluſion de ſon nom, n’eſt bon que pour la riuiere. S’il oſte les Gouuerne¬
ments aux Princes & caſſe les Capitaines des Gardes, pour y mettre ou des Italiens
ou des perſonnes de ſa caballe. Si la cuiſine du Roy ayant manqueé, la ſienne dans
le meſme Palais fumoit auec plus de delices que celle d’aucun Prince de la terre¬
S’il a remply la Cour & Paris d’Italiens qui gourmandent inſolemment & les Bour¬
geois & les Courtiſans. S’il a fait venir de petites harangeres de Rome, les fait
eſleue5 dans la maiſon du Roy auec train de Princeſſes du ſang, & ſous la conduite
de celle qui a eu l’honneur d’eſtce Gouuernante du Roy. S’il a trouueé vn nouueau
genre de ſuplice pour tirer le ſang du peuple, ſçauoir les Partiſans & les Fuſilliers,
des demons deſguiſez ſous des appaences humaines. S’il a domé la grace à vne
troupe de filous & de coupeurs de bources, pour s’en faire vne compagnie d’aſſaſ¬
ſins, marchant par Paris en forme de bataihlon autour de ſon caroſſe, comme s’ils
conduiſoient vn Empereur dans vn Char de eriomphe. Si la Nobleſſe en foule ſe
preſſe à ſa porte pour entrer, & attend les mois entiers pour receuoir ſeulement vne
œillade de fon Eminence:. S’il a fait donner des Gardes à Madamoiſelle & l’a te¬
nuë long-temps capeiue dans. ſon logement des Tuilleries. S’il a fait faire affront
au Pape ſous le nom du Roy, afin d’empeſcher la reſtitution des vols que les
Barberins ont fait aur treſor de ſaint Pierre. S’il a traitté auec tant d’indignité &
ſi ſouuent le Parlement de Paris, le plus AuguſteSenat de l’Vniuers. S’il luy a fait
rendre de ſi mauuais traittements,. s’il a fait non ſeulenent caſſer mais deſchirer
ſas Arreſts; Et ſir au milieu des triomphes du Roy ſous voſtre conduite, il a fait
enleuer les plus zelez des Magiſtrats afin de ternir l’eſclat de voſtre gloire par
cette ation Tyrannique, & changer les acelamations publiques en des larmes
vniuerſelles. Si par vn attentat contre l’EgIiſe & ſans exemple dans le paſſé, il a.
fait empriſonner vn ſçauant Docteur de Sorbonne & celebre Predicateur, parce
qu’il auoit parlé trop auantageuſement de l’authorité du Roy, fait prier Dieu¬
pour ſa Majeſté & pour les neceſſitez de l’Eſtat. S’il fait obſeruer Monſeigneur
le Duc d’Orleans, & le tient cõ̃me captif de crainte qu’il a qu’il ne ſe vienne mettre
à la teſte des Princes vnis pour la cõſeruatiõ̃ du Roy &la liberté de ſa perſõne ſacrée
.
Z: