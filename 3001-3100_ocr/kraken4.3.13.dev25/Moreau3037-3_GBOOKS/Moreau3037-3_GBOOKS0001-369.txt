34
à ce peuple, mais le mauuais confeil des Sages impudens qui eſtoient prés de ſa per¬
ſonne, l’engagerent dans vne entrepriſe, qui attira ſur luy & toute ſon armée vne
horrible vengeãce, eſtant demeuré englouti dans les ondes, en pourſuiuant temerai¬
rement ce peuple fidelle. Dans le meſme Texte nous apprenons eque la reprobatio
de Saul prouient de deux cauſes, l’vne d’auoir aduanceé le téps des lacrifices, afin d’e¬
ſtre plutoſt en eſtat de cõ̃battre les Philitins qui eſtoient ennemis de Dieu, qu’il vou¬
doit d́truire pat ſon moyen, & l’autre pour auoir pardonné à Agag Roy d’Amalec.
& aux bons troupeaux qui furent conſeruez pour eſtre ſacrifiez: n’eſtoient-ce pas des
actions pieuſes & bonnes en apparence? cependant Dieu qui luy auoit preſcrit d’au¬
tres Loix par ſon Prophete, le depole duthrône à cette oceaſion, luy fait connoiſtre
ſon ſucceſſeur, ſes vertus & ſes merites, qui luy donmerent tant d’õ̃brage & de jalou¬
ſie, que ne les pouuant ſouffrie ny reſiſter d’auantage à la guerre des Philiſtins, il ſe
precipita luy-meſme ſur ſon eſpée,& mourut ainſi miſerablement. Mais ſans recher¬
cher ſi loing tous les exéples que on pourroit caporter à voſtre Majeſté,tant de Hi¬
ſtoire Saincte que profane, auſquels ſimpieté qui eſt auiourd’huy dans voſtre Cour
pourroit trouuer à redire à cauſe du long-temps, renfermons nous dans noſtre aage,
meſme dans voſtre regne, & n’en cherchons point ailleurs que dans cét Eſtat & dans
celuy d’Angleterre. Seruons nous de ceux de Marie de Medicis, Illuſtre eſpouſe d
plus grand & belliqueux de nos Princes Henry IV. d’heureuſe memoire, le Mars des
iiecles paſſez. N’auons nous pas veu la Iuſtice diuine prendre vengeance tres-exacte
ſur elle, des deſordres arriuez dans l’Eſtat pendant ſa Regence, & ne deuons-nous
pas fremir de reſpect & de crainte, de voir auiourd’huy la ſubuerſion de l’Eſtatd’An¬
gleterre coõ̃mencée dans les premiers mouuemés, de l’auerſion publique contre le fa¬
uory de ſon Roy? Apres cela, Madame, ne deuriez vous pas r’entrer en vous melme,
& en vous faiſant iuſtice, la rendre aux ſujets du Roy voſtre Fils, par vne forte refle¬
ion de la cauſe des deſordres preſens, qui ne procedent que de la violence & tyran¬
nie de ces deux coquins & infames canailles d’Emery, & le Cardlinal Mazari, dont
ie neveux dauantage exaggerer la naiſſance nyles erimes, apres tant de perſonnes
qui en ont fait de veritables tableaux au public;Quoy, n’eſt-ce pas encores aſſez que
ces deux ennemis de Dieu & du genre humain ſur Ieſquels voſtre Maieſté s’eſt repo¬
ſée depuis ſa Regence, des principaux ſoins & affaires de l’Eſtat, ayent diſſieé &.
per dutoutes les finances du Roy voſtre fils, ruiné & mis ſes ſuijets à la torture de
leurs paſſions & violences enragées, ſans vouloir les proteger, au prix de ſon Eſtat
entier qui trouue auiourd’huy armé le pere contre le fils, & le frere contre le frere
à leur occaſion? Sera-t’il dit que ceux qui ont des intereſts particuliersà demeſler,
ébloüiront les yeux de voſtre Majeſté de vaines eſperances, pour venir à leurs fins¬
auec plus de facilité, & l’empeſcher d’enuiſager la conſequence de ce dont il s’agit,
& les mauuaiſes ſuites qui en peuuent reüſſir, & que cette race malheureuſe oſte-à
voſtre Maieſté la penſé́e de cette verité qu’elle ſera reſppnſable à Dieu, à ſon Roy
& à ſes ſubiets, de tous les ſacrileges, profanation, meurtres, vols, incendies,
viollements, & autres telles hoſtilitez ui s’exercent dans le Royaume autour de
la ville de Paris ſans ſujet: Car enfin Madame, dequoy s’agit-il, & quelle cau¬
ſe legitime voſtre Majeſté́ a-t’elle d’en vſer de la ſorte? nulle autre, ſinon la pro¬
tection qu’elle veunt donner au Cardinal Mazarin, contre la iuſte punition de ſes