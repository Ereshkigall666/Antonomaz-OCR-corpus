 4o;
toute la gloire que vous auiez acquiſe en pluſieurs années par des armes qui auoient
ſté victorieuſes, mais qui ſeruiront maintenant à nos triomphes. Qui euſt creu,
Monſieur, qu’apres tant de proteſtations d’amour, de ſeruices, & de fideſité́, vous en
eſſiez eu ſi peu pour les François & pour moy? Comment aſſieger vne Ville où et
la petite Nichon, la vouloir prendre de force? Helas vous ſçauez que ie ne vous ay
iamais refuſeé l’entrée; ie n’ay point fortifié la Place contre vos approches. Et ſi vous
eſſiez eu des munitions pour faire ſeulement vne deſcharge, vous euſſiez peu
braquer voſtre canon ſur vne Eminence proche de la contreſcarpe du foſſé́. Mais ſi
peu que vous enauiez, vous les auez employées, pour forcer des Conuens de Reli¬
gieuſes. Ainſi ne me pouuant plus foudroier, vous vouliez venir plier la toillette,
piller les meubles, la vaiſſelle d’argent, & tous les plats, outre que vous pretendiez
n’affamer.Ie vous proteſte, Monſieur, qu’ayant reconnu voſtre haine & voſtre infi¬
delité, ie me ſuis auſſi-tot miſe ſous la protection d’vne perſonne qui a grand train,
 lãquelle m’a promis de touſiours bien enuitailler la Place, & me defendre contre
vous. Iuſques a preſent elle ne m’a point manqué de parole. I’eſpere de ſa generoſité
vne longue continuation. Ne vous imaginez don pas. venir à fin de ce grand ſie¬
ge, non plus que de celuy de Lerida t car vous pouuez croire que cela ne s’enfile
pas comme Nichon; ce n’eſt pas vne choſe ſi aiſée& il eſt tres-veritable, que les¬
conſeils que vous prenez, & que l’on reçoit de vous ſont ridicules, & partent d’v¬
ne teſte mal compoſée, qui en fera caſſer beaucoup d’autres. Les euenemens ne
reſpondent pasaux imaginations nmal fondees & legerement conceuës; vous en re¬
connoiſtrez la confuſion. Enfin, quoy que ie ſois folle, croyez-moy, deſiſtez-vous
d’vn deſſein qui ne vous peut-eſtre que funeſte, & craignez que la vengeance du
Ciel ne faſſe éclatter ſes foudres ſur voſtre perſonne, pour la punir des maux que
vous auez deſta faits. Vous ctoirez peut-eſtre qu’ne ialouſie extreme m’oblige
de vous parler de la ſorte, ſçachant que vous faites traiſner touſiours & ſucceſſi¬
uement à voſtre ſuitte ſix des plus belles Religieuſs, pour conjurer & é́mouuoir
voſtre deuotion, & à qui vous auez donné l’employ de faire ioüier voſtre artillerie.
,r 
Mais vous deuez eſtre aſſeuré, que ie n’auray iamais l’ame atteinte de ce vice pour
vous, à qui ie n’ay tefmoigné de l’armitié́ que par intereſt, n’ayant point eu d’incli¬
netion veritable pour vous, qui ne meritez pas que ie ſois,
MONSIEVR,
Paris ce . anuier1649y.
Voſtre tres-humble, tres-obeïſfante, & tres¬
affettionnée Seruante & Maitreſſe,
LA PETITE NI CHO N.
Eee ij