659
ne pût mieux faire veoir qu’il s’eſtimoit au deſſus de la pourpre, que d’en reueſtir
ſon valet. Ie l’appelle valet, car tout Paris ſç̧ait comme il veſquit, & que ceux de
la Chambre du Cardinal de Richelieu luy faiioient preſent de ſes vioilles hardes
pour le r’habiller, iuſques à des ſouliers,& des vieux gands. Il doit encor ſon cha¬
peau à l’auerſion, que le meſme Cardinal auoit contre ceux de nos Eueſques qui le
pouuoient meriter: le ſieur de Chauigny Secretaire d’Eſtat dans l’empſoy des af¬
faires eſtrangeres, qui l’auoit pris en affection, & qui le receuoit tous les iours à ſa
table, y apporta des ſoins extraordinaires, dont nous auons veu la recompenſe dans
la egence d’auiourd’huy, que l’on peut appel ler l’interregne des Franç̧ois, &
& l’Empire du Sicilien.
L’Hiſtoire ne perdra rien de la plainte de tous les peuples qu’il a fait ge mir de¬
dans & dehors le Royaume, par la guerre qu’il a continúe pour affermir ſou
authorité, & Voſtre Alteſſe en entendra par ler toutes les nations, qui ne pourront
que vous blaſmer de l’auoir voulu arracher des mains de la luſtice, & de luy auoir
vouilu liurer la juſtice meſmes, pour eſteindre ce petit reſte de la ſplendeur de noſtre
ancienne Monarchie, que la tyrannie n’a pû offuſquer.
Seroit-il bien poſſible que vous euſſiez ignoré qu’il a fait ſes efforts pour entrer
au leruice de M. le Duc d’Orleans, & pour oſter à la Reine, & à M. le Prince pere
de V. A. la part que le feu Roy leur anoit donńe à la Regence du Royaume. Ce
fut vn valet à iouët l’eſpace de quelque temps, tout le monde l’auoit en horreur,
& il n’y eut que Monſieur l’Eueſque de Beauuais qui ſe laiſſa ſur-prendre par ſes
fourbes, qui l’ont eſloigné de la Cour, & du Conſeil de la Reine: ſa Majeſté ayant
par mal-heur pris.plus de creance en vn homme de cette qualité, qu’en tout ce
qu’elle auoit aupres d’elle de gens de bien & d’honneur; deſquels on eſperoit que
ſon gouuernement ſeroit auſſi plein de Iuſtice qu’elle auoit té́moigné de zele & de
compaſſion pour les miſeres publiques, dans vne vie priuée.
Depuis que ſa Maieſteé́ l’a appellé au Miniſtere, a-on veu autre choſe que jeux,
que balets, que comedies, que farceurs, que bouffons, & que traiſtres dans la maiſon
du Roy& ne peut-on pas dire que tout l’Eſtat a eſté mordu de la Tarantole. C’et
vne eſpece de lezard beſte de ſon pays, dont la morſure & le chant excitent di¬
uerſes paſſions: quelques-vns rient & dancent ſans ſujet, & les autres pleurent
amerement, & tous quelques-fois iuſques à la mort; ſi elle n’eſt preuenuë de celle
de cet animal immonde. Il en a eſté de meſme ſous ſon adminiſtration, & dans no¬
ſtre ſeruitude: pendant que toute la Cour eſtoit dans des de lices imaginaireas par ſes
enchantemens, les Prouinces gemiſſoient ſouz le joug & ſous l’opreſſion de ſes
harpies, ces cruels comites & ces bourreaux de l’Eſtat les tenoient dans vne capti¬
uité́ plus authoriſé́e que la puiſſance legitime que les Roys donnent aux grands
qui les gouuernent. Ils n’ont point eſté traittez en ſujets par ces Traittans & Par¬
tiſans, mais comme des voleurs queſtionnez & gehernnez pour deſcouurir la cache
de leurs larcins. Enfin, il ne leur reſtoit qu’vne ame affligée de la priſon d’vn corps
qui eſtoit encor ſouuent priſonnier, & hors d’Eſtat d’aller chercher vne vie moins
miſerasble hors du pays natal.
Il a rendu le nom & l’Empire des ancies peuples Francs, idicules à tous leurs
voiſins, & mériſables à la poſterité & l’on ne parlera iamais des Veſpres Sicilien¬