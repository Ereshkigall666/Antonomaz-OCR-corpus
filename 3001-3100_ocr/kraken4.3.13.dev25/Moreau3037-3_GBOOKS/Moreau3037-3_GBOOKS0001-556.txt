541
inſi ſi nous n’auons vn eſprit tranquille, vuide de partialitez, qui peſe meurement
 les choſes, ſans s’aheurter aux perſonnes, nous ne pourrons entendre des veritez
 dont la connoiſſance nous eſt du tout neceſſaire pour noſtre bien & pour le ſalut du
 Public.
Il eſt tres-certain que la fin de la Politique eſt, de rendre les hommes heureux,
 que les moyens qui y peuuent conduire ſont, l’abondance & la ſecurité. Quicon¬
 que a pour autre but dans le gouuernement de l’Eſtar, que d’y procurer ces deux
choſes, à ſçauoir l’affluence de toute ſorte de biens, & la ſeureté contre toute ſor¬
te de maux, eſt ou ignorant, ou traiſtre: dont vous pouuez iuger quel ſentiment nous
- deuons auoit de ceux, qui ayant tenu ou vſurpé le ſouuerain Gouuernement de
ceét Eſtat, au lieu de nous rendre heureux par leur conduite, nous ont rendus miſe¬
rables par leurs mauuais déportemens; les vns nous ont perdus par ignorance, les
autres par foibleſſe, & la pſus part par trahiſon & par malice. Tous ont conſpiré à
la ruine entiere de ce Royaume: car ayant diſſipé le plus beau & le meillenr de la
France, ils veulent par cette guerre Ciuile, qu’ils ont depuis peu allumé́e, donner le
reſte en proye aux Ennemis.
S’il m’eſtoit permis de vous parlerplus clairement, ie dirois qu’ayant manqué aux
premiers principes de la Morale, & meſmes ayant violé les Loix fondmentales
 de noſtre Eſtat, nous ne deuons trouuer eſtrange ſi nous ſommes accueillis de tant
de miſeres, veu qu’au maniement de l’Eſtat toutes les fautes ſont grandes, & les
plus ſages ne ſç̧auroient auoir aſſez de ſuffiſance pour commander. Combien pen¬
ſez-vous que doiuent preceder d’inſtructions pour former vne perſonne à l’Eſtat
Combien eſt-il neceſſaire que ceux qui le gouuernent ayent autour d’eux de per¬
ſonnes ſç̧auantes, & vertueuſes, deſquelles ils empruntent les yeux & les oreilles
pour découurir tout? Celuy qui eſt appllé à vne ſi haute Charge, doit eſtre fauo¬
riſé de Dieu plus que tous, & poſſeder des dons de nature qui ſoient au deſſus des
autres. Sa ſageſſe doit eſtre armeée de courage, & la moindre de ſes actions
dcit eſtre bien compaſſée, puis qu’elles ſont toutes en veuëà des millions de per¬
ſonnes.
Ces veritez eſtans ainſi poſeées, & deſquelles nous deuons prendre les lu¬
 mieres pour diſſiper les tenebres & les nuages que quelques mauuaiſes maximes,
ou meſme quelque bons principes de la Politique mal-entendus, pourroient ap¬
porter.
Ie diray( ſuiuant la methode que i’ay deſitenuë en ma premiere Conſultatinfi
por la maladie de l’Eſtat que quant à ce qui eſt du Diagnoſtie, i’ay viſiteé derechef
ce grand corps malade, & luy ayant taſté le pouls, par vn grand battement d’artere
fort & frequent, luy aytrouueé la fiévre. Mais quelle fiévre?
Vn chacu ſçait que la fiévre eſt vne chaleur contre nature, qui attaque le
cœur, & ſe communique par les arteres à tout lecorps. Il y en a de pluſieurs ſor¬
es, & pour les diſtinguer toutes, ou vn bon nombre, il faut apprendre d’Hippocra¬
te que nous ſommes compoſez de trois parties, dont les vnes ſont contenantes, les
autrescontenuës, & les autres qui pouſſent ou meuuent, ’ra&a, ’v  ̀np ¬.
Il appelle contenante, les parties ſolides de noſtre corps; contenuës, les hmeurs qui
ſont dans les vaiſſeaux, & celles quui meuuét en pouſſent les eſprits naturels, qui ſont
Y y y ij