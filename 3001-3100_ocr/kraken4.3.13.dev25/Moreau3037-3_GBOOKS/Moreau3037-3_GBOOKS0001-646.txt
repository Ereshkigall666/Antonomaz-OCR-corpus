61
& l’vnion reciproque, quidoit eſtre entre le Roy, & ſes ſujets, s’il veulent ſe main¬
tenir dans la proſperité, dans la ſeureteé & dans la grandeur. Vne ſemblable com¬
paraiſon à peu prés, prononcée bien a propos par Menenius Agrippa, appaiſa la ſe¬.
dition & le meſcontentement du Peuple Romain, mutiné contre les Senateurs &
contre les Nobles, & ſans leur faire aucun autre diſcours que celuy de ſ’vnion & ac¬
cord qui doit eſtre entre le Ventre & les autres membres, il les remit à leur deuoir &
ils s’en retournerent tous en leurs maiſons & quitterent les armes.
Le Prince doit veritablement eſtre nourri par ſes ſujets, & il n’y a aucun d’entreux
qui ne doiue puiſſamment agir, chacun ſelon ſon pouuoir & ſa condition, à luy four¬
nir tout ce qui luy eſt neceſlaire pour le mairſtien honorable de ſa maiſon & pour la
deffence de ſon Eſtat: mais il faut que cela ſe face auec temperance, & mediocrité
poar empeſcher qu’il ne ſoit eſtouffé par la trop grande repletion, ou eſteint par Ii¬
nanition; le trop le rend orgueilleux, & inſolent, le trop peu luy peut abattre le cœur
& le rendre meſpriſable: tellement que pout trouuer vn iuſte temperament, & vne
proportion conuenable, luy & ſes ſujets ſe doiuent regler ſelon les aduis de la Teſte,
c’eſt à dire de leurs Princes, de leurs Eſtats Generaux, ou de leurs Parlemens, afin
que tout reüſſiſe au bien vniuerſel du corps de la Monarchie.
 Et lors que les ſujets donneront à leur Roy, ce qui luy ſera neceſſaire, il les doit
auſſi recognoiſtre pourmembres, & compagnons inſeparables d’vn meſme corps &
faire couler à ſon tour par diuerstuyaux, ſes graces & ſes faueurs, ne plus ne moins
que le Ventre, diſtribuë aux autres membres, le ſang & la Nourriture, qui leuir eſt
neceſſaire pour leur force & pour leur conſeruation¬.
Que ſi les Roys, eſtoient inſtruits durant leur ieuneſſe, par des gens de bien qui
preferaſſent, comme ils deuroient le bien de Eſtat, à̀ leurs Intereſts, & qui ay maſ¬
ſent mieux enrichir Eſprit des Roys que leurs familles, ils prendroient ſoin de leut
apprendre par de ſemblables ſimilitudes, la veritable Mora le & la Politique Chre¬
ſtienne; & deés lors on verroit ſans doute, qu’ils ſe comporteroient auec plus de dou¬
ceur & de moderation qu’ils ne font enuers leurs ſujets; & conſidereroient qu’ayans
eſté́ inſtitués pour lesPeuples &non pas les Peuples pour eux, ils doiuét les conſeruer
 & les cherit comme leurs veritables membres, d’autant mieux qu’ils ſont infirmes &
ſietsa tous les accidents de humaniteé auſſi bien que le moindre d’iceux, & qu’ils
n’ont honneurs ny richeſſes que celles qui leur ſont donné́es & defferés par leurs ſu¬
jets, & par cette meſme regle ils cognoiſtroient qu’ils ne doiuent point donner à des
membres Eſtrangers, & autres que ceux de leur propre corps, les biens qu’ils exi¬
gent de leurs ſujets; & ainſi ilsſe dreſſeroient vne leç̧on qui eſtant eſgalement profi¬
table, à eux & a leur Eſtat, ils viuroient bien-heureux & ſeroient benis de Dieu, &
des hommes, la Paix & la Iuſtice, habiteroient dans leurs Palais, le ſiecle d’or y
refleuriroit, & leur Cour ſeroit la plus excellente Academie dela vertu, & le mo¬
dele parfait de toutes les autres, & pour comble de proſperité, Dieu les feroit ioüir
ſelon ſes promeſſes, d’vne longue & heureuſe vie, qu’ils paſſeroienc à Iombre des
Palmcs, & des lauriers dont leurs Triomphes ſeroient honoreés par toutes les nations
de la terre.
 .