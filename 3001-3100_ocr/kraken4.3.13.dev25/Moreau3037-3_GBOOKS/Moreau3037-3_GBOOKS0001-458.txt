44;
ſmnblablement au Roy d’Eſpagne, luy voulant remettre toutes les places qui ſont
aſſuierties à la France par la force des armes, luy liurer des paſſages, moyennant que
pour affermir ſa fatale entrepriſe, il luy ſeroit enuoyé vne armé́e: Mais ce grand&
Illuſtre Monarque, & ce Magnanime & vertueux Prince, l’ont rebuté, ne voulans
pas fauoiſer vn ennemy ſi terrible & vn Eſtranger ſi criminel, pour perdre le plus
glorieux & aymable Senat du Monde, & le Royaume le plus beny, les promeſſes
& importunitez tant de fois reiterées par ce mauuais Polityque, n’ont pas moins
eſté infructueuſes en mon endroict, qu’aces deux genereux Princes, leſquels il a ſi
ſouuent trompeé́ & proditoirement fait des laſchetez, & rendu complice, de la ruyne
de cette Monarchie, L’Eſpagnole.
Nous aurions bien rauagé les frontieres de la France, & peu ampieter iuſque dans
ſon ſein, nous ſeruans de cette occaſion, ayans tiré les garniſons & le canon des
Villes, au moyen dequoy nous pouuions paſſer librement ſans aucune reſiſtance, à
la faueur d’vn gros corps d’armée que nous auons: mais ce reproche ne nous ſera ia¬
mais fait, que d’auoir trempé dans vn ſi mal heureux attentat, & ſeruy d’vne ſi
pernicieuſe occaſion que de ruiner la France, & perdrevne ſi noble Compagnie,
compoſée de ſi Illuſtres Senateurs, qui portent la gloire de leur nom par toute ’Eu¬
 rope: c’eſt à vous grands & heroiques Magiſtrats, qui eſtes l’ornement d la Iuſtice,
la gloire de Paris & les Peres de la France; c’eſt à vous diſ-ie incomparablë ſocieté,
à laquelle ie n’ay que des vœux de bien-veillance,. vous proteſtant que mes armes
ne ſe porteront iamais contre vous, ny contre la fFrance, aun contraire, ie vous les
offres, ainſi qu’a fait les ſiennes le Roy tres-Catholique, ce ſera d’vn franc cœur
que ie me porteray contre voſtre ennemy, & afin que ne me teniez point pour ſuſ¬
pect, ie donneray oſtages vallables & ſuffiſans & fortifieray voſtre party de quinze
mil hommes & plus s’il eſt beſoin.
Ce Critique & malicieux Mazarin, a fait courir le bruit ( pour intimider les ſim¬
ples)que mon accord de pacification, & remiſe dans mon bien, eſtoit moyennant
que mon arḿe ſe ioindroit à ſes armes pour ſatisfaire plus facilement à ſa rage &
paſſion contre ce fameux Parlement..
Non, non, ie veux que tont le monde ſçacle que i’aynerois mieux auoir perdu
cent Duchez, que d’en poſſeder autant par vne laſche action comme celle-la ie ſe¬¬
rois bien priné du ſens commun, ſi i’embraſſois le mauuais party de celuy qui eſt cau¬
ſe de la pertede mon bieu, & qur par ſes mauuais conſeils enuers le Cardinal defunt,
aeſtécaaſe que ie ne m’ay pû reconcilier auec le Roy deffunt, ç’ont eſté́ les ruſes &
& intrigues de ce cauteleux eſtranger, qui ont diuerty mon aecord auec la Francc:
il a deſ-vny l’amitié que ie deuois auoir pourelle, & que ie deuois garder inuiola¬
blement, eſtant annexée par proximité auec mon Duché, neantmoins ie n’ay aucun
fiel pour elle, & ſi elle a conceu quelque haine contre moy, c’eſt vn effet, qui ne
peut proceder que l’induſtrie de cét ennemy, qui par de faux libelles a fait courir le
hruit que i’auois violé́ mes promeſſes faites au Roy defunt, tant s’en faut, cfut luy
qui donna aduis au Cardinal de Richelieu de n’effetuer ſa parole: & ainſi Mazarin
a continué ſes inuentions ordinaires pour noucrir, les troublẽs & les gueres, en vn
mot pour dépoüiller ( ainſi qu’il a fait ) la France de tout ſon bien afn d’auoir le reue¬¬
nu du mien..
le ij