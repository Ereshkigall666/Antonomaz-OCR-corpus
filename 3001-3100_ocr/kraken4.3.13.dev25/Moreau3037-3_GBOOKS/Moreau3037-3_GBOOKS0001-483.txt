468
ſoiffrir de compagnon, non plus que de maiſtre & comme diſoit Alexandre à Da¬
rius, tout ainſi qu’il n’y a qu’vn Soleil au Cieux pour eſclairer la terre, il ne faut
auſſi qu’vn Roy pour gouuerner vn Royaume.
Ce n’eſt pas qu’il ne ſoit tres à propos à vn Roy, de prendre l’aduis de quelques
gens de bien, & iudicieux Conſeillers d’Eſtat, mais il doit touſiours en eſtre le Iuge,
& ne les pas croire ſeuls dans le rapport qu’ils luy font, de ce qui ſe paſle dans ſon
Royaume, mais delihere auec eux ſur ce qui eſt à faire quand il en ſera informé́
par la bouche de perſonnes non ſuſpectes.
Et puis pour n’eſtre point trompé & auoir quelque ſorte d’aſſeurance à lon Mini¬
ſtre, il doit examiner en luy quatre ou cinq circonſtances. La premiere qu’il ſoir
homme de l ien, qu’il ſoit affectionné a l’Eſtat, qu’il ſoit des-intereſſé, qu’il ne ſoit
point eſtranger, & la cinquieſme qu’id ne ſoit point d’Egliſe.
L’homme de bien qui s’entremet au gouuernement de l’Eſtat ne doit point auoir
d’intention qui ne ſoit droitte, il ne doit point ſe propoſer de fin qui ne ſoit honne¬
ſte, l’ambition, la gloire, les richeſſes ne doiuent point eſtre le but de ſes deſſeins.
Enfin il doit eſtre vertueux, la vertu a deux branches, la pieté, & la probité́, la piet́,
c’eſt auoir creance en Dieu & le ſeruir, la probité c’eſt conduire toutes ſes actions
au bien, & ne faire aucun mal aux autres, au contraire les ſecourir, la pieté regarde
Dien, la probité nous regarde & noſtre prochain, celle-là eſt ſeruir Dieu à cauſe
de luy, celle-cy eſt ſeruir le prochain à cauſe de Dieu, & ne faire à autruy que ce
que l’on voudroit eſtre fait à ſoy-meſme,c’eſt de celuy là dont le Philoſophe a en¬
tendu parler, quand il a dit que les plus excellens d’entre les hommes ſont les bons
Conſeillers, & c’eſt le Conſeil qui part d’vn tel homme, que Platon a dit eſtre quel¬
que choſe de ſainct & de Sacré.
De plus comme la vertu eſt ay mable en toutes ſortes de perſonnes, & digne d’e¬
ſtre recherchée par deſſus toutes choſes, le Miniſtre d’Eſtat captiuera la bien-veil¬
lance d’vn chacun quand il ſera vertueux; ce qui eſt bien necellaire dans legouuer¬ 
nement, car come il n’y a point d’homme qui puiſſe s’aſſeurer des euenemens, fi le
Miniſtre ne reüiſſit quelques fois pas comme il s’eſt proietté, on excuſera ſes man¬
quemens pluſtoſt qu’on ne le blaſmera. Au contraire le vice eſtant hay d’vn cha¬
cun, vn homne auroit les meilleurs deſſeins du monde, qu’on ne le croira pas il eſt
vicieux, imparfait & meſchant, nos actions perſuadent bien mieux que nos paroles,
l’on ne doit pas auoir creance à celuy qui ne fait pas ce qu’il dit, & il eſt bien diffici¬
le qu’vn meſchant homme produiſe de bonnes actions puiſque par argument con¬
traire on peut dire du vice ce que le Philoſophe à dit de la vertu, babens vnam vir¬.
ptem, hbet omnes, ero, hfe vnna iciusm, habet omni.
La ſeconde qualité du Miniſtre,c’eſt q’il doit eſtre affectionné au bien de l’eſtat,
car il ne ſuffit pas auoir bonne intention ſi elle ne tend pas au bien public, vn hom¬
me vertueux:ne laiſſe pas d’auoir quelque affections particulieres qui le porteront!
quelques foisa faire des choſes preiudiciables a l’eſtat, par exemple il aymera la
uerre & cette affection le portera inſenſiblement à l’entretenir: outre, qu’il la
croit iuſte & leitime, neantmoins cette guerre ruine l’etat. elle l’é́puiſe de Finan¬
ces, le deſtituë de grands Capitaines, qui ſeruiroient bien à le deffendre quand il ſe¬
roit attaqué, il la doit éuiter s’il eſt affectionneé aà l’eſtat.