


EOVANGE DE FEV MONSIEVR LE MARQVIS
  E
 
 r
-¬
de Clanleu, tué à Charanton, en combattant pour le
 ſeruice du Roy, & du Parlement.
Duſce, & decorem eſt pro patria mori,
p’ Eſt vne ve riteé́ qui n’auoit pas beſoin de l’authorité de l’Eſeriture Saincte,,
 & que le ſens cõ̃mun enſeigne à tous les raiſonnables, qu’vn Amy ne ſçau¬
 roit donner à l’autre de plus fortes marques de ſon amitié, qu’en donnant
fa vie pour luy. La vie eſt le fondement de tous les biens, & de tous les plaiſirs;
’eſt le ſujet de tous nos trauaux, la cauſe de toutes nos delices, & de toutes nos eſ¬
perances. Ceux-là meſmes qui la prodiguent ſi franchement dans les combats, ne
cherchent la mort que pour y trouuer vne vie encores plus- longue que celle qu’ils
abandonnent. Dans le reſte des bien-faits, -la gratitudepeut trouuer non ſeule¬
ment la proportion, mais encores aller au delà, nous pounons rendre l’argent qu’on
nonus a preſt, & meſme auec vſure, nous pouuons donner des diamans pour des.
rubis, & de; chaſteaux pour des cabanes; mais nous ne pouuons iamais nous acquit¬
ter par vne iuſte compenſation enuers ceux qui ont employé́ leurvie pour nous, puis
que n’eſtant plus en eftar de receuoir la noſtre, il nous ſeroit impoſſible de leur ren¬
dre autant qu’il nous ont donné. Que faut-il donc faire pour eſtre reconnoiſſans en¬
uers les perſonnes qui ſont mortes pour nos intereſts Ne faut-il pas cherir tendre¬
ment leur memoire, & tout ce qui leur appartenoit, reuerer leurs cendres, iuſques à:
imiter cette ſage Princeſſe; & fidelle femme, qui auala celles de ſon mary, & leur
fit vn tombeau de ſon eſtomach..
Ne faut-il pas en ſuite ́terniſer leur gloire par nos loiianges, & ne leur ponuant
plus rendre la vie qu’ils ont perduẽ̈ pour nous, ny donner vtilement la noſtre, leur
donner ce lle de l’honneur qu’ils ont ſi ardamment deſiré́e; & pour laquele ils ſont
morts auſſi hien que pour noſtre ſeruice.
Les premiers Orateurs, & les premiers Potes n’employerent les graces de leurs
arts qu’en de pareilles rencontres, les plus belles pieces de l’antiquité furent des
oraiſons, & des cantiques funebres pour les heros qui auoient donné ler ſang à la
Patrie, & le Paganiſme ne faiſoit point d’Apotheoſes que de ces grands Perſon¬
nages.
I’auois attendu iuſqu’icy qu’vne meilleure plume que la mienne entrefrit le P¬¬
negyrique de feu Monſieur de Clanleu, i’écoutois tous les iours ſi nos Colporteurs
qui font retentir les ruës de tant de pieces, ne crieroient point celle-la. Misenfin
mon impatience a deuancé peut-eſtre le deſſein de ceuxqui s’y preparoient, & n’a
pû ſouffrir plus longt-temps que ſa vertu demeuraſt ſans cette ſorte de recom¬
penſe.
 Encore que la Nobleſſe ne ſoit qu’vn bien de la fortune, & que par conſequent
elle ne merite pas tant de gloire, que les biens de l’eſprit, ny meſme que ceux du
Xxxx.