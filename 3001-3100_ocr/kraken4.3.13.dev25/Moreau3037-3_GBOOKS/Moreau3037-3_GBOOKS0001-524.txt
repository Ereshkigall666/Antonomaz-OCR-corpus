509¬
nature & du procedé de cette monſtrueuſe aſſemblée, qui eſt rmaaintenant deſtruite
& deteſtee par ceux meſme qu’elle auoit armés, pour la deſtruction de la lobleſſe,
de la- Religion & de la Monarchie.
De certaines hereſies s’eſtoient gliſſé́es de longue main dans les eſprits d’vne par¬
ties des Anglois; Cette hydre ayant eſté couueée quelque temps par la negligence
du Roy Iacques & des Eccleſiaſtiques de ſon temps, ſe leue enfin ſous le regne d’a¬
preſent, à la faueur des Eſcoſſois, qui ſe preſenterent aueec vne puiſſante armée ſur
les front ieres d’Angleterre; Les Anglois s’offrnt de repouſſer cét ennemy, pour¬
ueu que l’on aſſemble les Eſtats, où les Sectateurs dees nouuelles hereſies firent en
ſorte d’auoir place & d’y preualoir en nombre. Le Parlement aſſemblé, au lieu de
ſubuenir aux affaires preſſantes de l’Eſtat, ils en changerent toute la forme, & en
ruinerent la felicité auec la Religion, amuſant les Eſcoſſois de quelque argent &
de promeſſes mal tenuës. Et quoy que le Roy leur accordaſt l’abolition de tous les
Impoſts, la liberté de tout faire & de tout reformer, & qui plus eſt, vn priuilege, qui
luy lioit entierement les mains, qui eſt que les Eſtats s’aſſembleroient de trois ans
en trois ans, & ne ſe romproient que de leur conſentement propre, contre l’ancien¬
ne Prerogatiue Royale, qui donnoit au Roy le pouuoir d’aſſembler & de rompre
les Eſtats ſelon ſon bon plaiſir; Quoy que le Roy leur euſt accordé la mort de ſon
premier Miniſtre, l’empriſonnement de l’Archeueſque de Cantorbery, Chef de
l’Egliſe Anglicane ſous le Roy, & le banniſſement des principaux Officiers de la
Couronne & de toutes les Creatures du Roy. Quoy que le Prince leur accordaſt
la retraite de la feuë Reine Mere, qu’il ſouffrit qu’on donnaſt la mort à tous ceux
de ſes ſujets, qui ne vouloient pas embraſſer leur nouuelle Religion à peine esbau¬
ché́e. Quoy que le Roy leur remit entre les mains les fortes pſaces & la Milice du
Royaume; & enfin quoy qu’il ne luy reſtaſt de Roy, que le ſeul nom, ils le force¬
rent neantmoins de quitteL ondres, pour ſe ſauuer la vie fur quelques tables de ſon
naufrage, Il ne quitta pas Londres d’vn deſſein premediteé, comme a fait noſtre Rei¬
ne, n’ayant pas vn ſol dans ſes coffres, ny eu intention de nuire à cette Ville, puis
qu’il y laiſſoit deux Princes de ſes enfans, & au contraire pour mettre ſa perſonne
en ſeureté, il ſe tranſporta aux parties Septent ionales les plus eſloignées de Lon¬
dres: Cette ſortie apporta vne ioye extraordinaire à cette Ville ingrate, qui floriſ¬
ſoit auec le reſte d’Angleterre plus qu’ancun autre pais de la Chreſtienté; Ce qui
fait iuger aux Politiques, que leur mal a eu vne cauſe toute-contraire que la noſtre,
& que la repletion & l’inanition ont produit le meſme effet en deux corps diffe¬
rens. Le Roy bien loin d’inueſtir Londres, ne craignoit rien tant que d’en appro¬
cher, & l’euitoit comme vn eſcueil où il auoit fait naufrage, quoy qu’il eut relaſché
tout ce qui ſe pouuoit, & vuidé le Vaiſſeau de ſon authorité de ſes plus belles & an¬
ciennes Prerogatiues. Ils arment les premiers, ils vont cbercher leur Roy, ils le c̃¬
battent, ils ſaiſiſſent tous ſes reuenus, font vn nouueau Sceau, pillent les Maiſors
Royales, & celles de tous ceux qui ſuiuent ſa mauuaiſe fortune, ils mettent les Ca¬
tholiques à la beſace, & leurs Preſtres à mort; Ils obligent, ſous peine de confiſca¬
tion de biens & de priſon, tous lesSujets, de leur preſter vn ſerment de fidelité; ils
dé́truiſent la Hierarchie Anglicane, font le procez à leur Reine, & enfin condam¬
nent leur Roy à vne longue & honteuſe priſon.
. 
Sss iij