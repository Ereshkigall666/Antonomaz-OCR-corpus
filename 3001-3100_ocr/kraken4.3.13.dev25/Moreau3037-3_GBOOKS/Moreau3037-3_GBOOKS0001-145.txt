130
grandes ou perites, ſelon le merite& la qualité des perſonnes offenſées. Et comme
nous ne ſçaurions faillir auec ſuiet, ny pecher auec excuſe legitime: ce n’eſt pas vne
choſe eſtrange, i abuſans des graces que la bonté́ ſouueraine nous a fait, & ſi nous
portans auec vne malice extreme contre la iuſtice de ſes commandemens, elle ſe
venge des iniures que nous luy faiſons, & nous punit infiniment pour vn crime
infini.
Auſſi, bien qu’il ſoit parleé́ ſouuent de la vengeance de Dieu dans les ſainctes Eſ¬
critures, & que les effets en ſoient remarquables par vne infinité d’exemples qui s’y
 rencontrent; neantmoins elle doit eſtre appellée douceur & clemence, à compa¬
 raiſon de celle des hommes, puiſque n’eſtant iamais precipitée, elle nous donne du
temps pour nous repentir, & pour la deſtourner: & qu’il ne tient qu’a nous que la
Iuſtice irritée par la vengeance, ne cede à la miſericorde exercée par la bonté.Mais
pour ne point entreprendre ſur la profeſſion des Theologiens, & pour n’entrer
point en vn diſcours, dont la matiere eſt trop releuée pour ma capaciteé; ie veux li¬
miter cét entretien à la vengeance qui eſt en vſage parmy les hommes, & me con¬
tenter de dire quelque choſe de la publique & de la particuliere.
La publique ſe fait hors les formes, ou auec les formes de la Iuſtice. Hors les for¬
mes, lors que la perſonne du Prince, ou quelqu’vn par ſon commandement, ou
bien lors que le peuple mal-content & effarouché venge vne iniure que l’on croit
eſtre pullique. Les perturbateurs du bien & du repos de l’Etat, les ſeditieux, ou
ceux qui abuſent des faueurs & de l’authorité que les Souuerains leur donnent, ſont
ſouuent exterminez à la chaude, & lors qu’ils y penſent le moins: & l’indignation
publique ſe venge d’eux ſans ſorme ny figure de procez. Les exemples d’Aman chez
les Perſes pour ſon orgueil, de Sejan en la Cour de Tibere pour ſa cruauteé, & l’I¬
talien Conchini en celle de France pour ſon auarice, enleuement dedeniers, &
perfidie enuers ſon Prince, ſont autant remarquables pour ce ſujet, comme la ven¬
geance ſera exemplaire, que nous prendrons du Sicilien, & meſchant Miniſtre
Mazarin, pour ſes perfidies, enleuement de nos deniers, & rauiſſement de noſtre
Roy.
La vengeance publique ſe fait auec les formes, lors qu’il n’y a rien de ſi preſſeé
pour faite l’execution d’vn meſchant homme, que l’on ne puiſſe prendre du temps
pour l’accuſer, le conuaincre, & le punir ſelon les loix, & l’exigence des crimes
qu’il a commis. Et bien que le plus ſouuent la faute ſoit particuliere, la vengeance
ne laiſſe pas d’en eſtre publique, afin que la crainte de l’infamie & du ſupplice em¬
peſche chacun de mal-faire. C’eſt ce que nous appellons Iluſtice.
Il reſte donc à nous eſtendre d’anantage ſur la vengeance particuliere, qui eſt vn
ſujet moral, & l’vn des plus importans de ceux qui regardent la vie de l’homme: &
pour la definir, nous pouuons dire que c’eſt vn deſir d’eſtre ſatisfait de l’iniure que
nous auons receuë, ccompagne de l’effet, pat la peine que nous faiſons ſouffrir à ce¬
luy qui nous a offenſeé.
Or pour nous eclaircir des difficultez que l’on pourroit faire ſur la qualité de cette
action, & pour determiner ſi la vengeance eſt bonne ou mauuaiſe, permiſe ou de¬
fenduë: nous deuons conſiderer les mouuemens & les intentions de celuy qui la pra¬
tique. Car ſi celuy qui ſe venge n’a point d’autre but que de faire du mal à la per¬