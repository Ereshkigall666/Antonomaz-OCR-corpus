414.
ne s’entretienne de vos belles actions, bien que d’vn langage barbare; Les ſauuages¬
en murmurent, & dans la difference de leur parler ils diſent tons les meſmes cho¬
ſes que nous: l’ignorance naturelle de ces Nations, ſe treuue auec la connoiſſance
qu’elles ont de voltre gloire, & leur infidelité́ ne reiette pas la creance de vos me¬
rites.. Le ſeiour que ie fais depuis qu’elques années dedans ma ſolitude, et vne
preuue ſuffiſante de ce que i’ay aduancé́; & quandie dirois qu’on entend parler de
vous chez des peuples, de qui l’on n’entend quaſipas la langue;-ma demeure à Bal¬
zac perſuaderoit ayſement vne verité que perſonne ne conteſte, & que chacun a
beaucoup d’inclination à croire.. Qu’on ne s’eſtonne donc. pas ſi ayant l’honneur
de vous connoiſtre par reputation, ie prens la liberté de vous eſcrire, encore que ie
vous ſois peu connu; Les inquietudes où ie ſuis de la conſeruation de voſtre perſonne
ſi neceſſaire à l’Eſtat la bizearrerie du ſort, & la conſequence de voſtre perte l’amour
que voſtre renommé́e laiſſe en tous lieux, le recit qu’elle fait de voſtre naturel Ge¬
nereux & courtois, m’ont inuité de vous faire ſçauoir le peril ou oſtre valeur en¬
gage trop ſouuent aueç vous ceux qui vous ayment, pour ne point dire toute la
terre. Ie ſouhaitterois, Monſeigneur, auoir l’eloquence de ces anciens Empereurs.
Romains, dont ils exhortoient leurs Trouppes au combat, mais pour vne fin
bien differente: ces grands Capitaines encourageoient leurs Soſdats à prodi¬
guer leur vie, & ie voudrois vous reſoudre à conſeruer la Voſtre: ils leur di¬
ſoient qu’il y alloit du ſalut de la Patrie pour laquelle ils deuoient ſe ſacrifier,.
moy ie vous dis qu’il y va du ſalut de la France, & que vous eſtes obligé d’eon¬
epargner le ſang. Que n’ay-ie cette facilité de bien dire qu’auoit Ceſar; ie vous:
perſuaderois d’en faire les Actions, puiſques vous prier de l’imiter ſeroit vous
prier de faire moins que vous ne faites tous les iours, vous dont les premiers¬
exploits ſurpaſſerent infiniment en gloire Ies plus belles & les plus longues vies
des heros de l’antiquité.. Arras pourroit me ſeruir de garand, ſi Paris n’eſtoit en
ce iour vn Illuſtre teſmoin de vos merueilles; & toute la terre dont cette Ville¬
eſt l’abbregé ſeroit vn beau Theatre de vos triomphes, ſi pour la deſoler impuné¬
ment, le mal-heur de noſtre àge dont on -ne peut ſe ſouuenir ſans larmes, ou
pluſtoſt l’iniuſtice de nos Miniſtres n’auoit tenu Voſtre valeur captiue, qui ſeule la
pouuoit ſecourir. I’oſe encore dire que la France ayant eſté durant Voſtre capriuité́
dans vn eſtat ou elle ne pouuoit plus eſtre ſauuée ſans vn miracle; Il ne luy man¬
quoit pourtant que Vnſtre liberte, auſſi deuoit-elle eſtre miraculeuſe. Ie ſuis ennemy
de la flaterie, & ie ſçay que Voſtre vertu n’en ſouffre point : mais ie croy qu’il eſt ne¬
ceſſaire de vous faire ſouuenir de l’importance de V’oſtre perſonne, pour vous ob¬
liger de la conſiderer; non pas que nous la voulions priuer tout à fait des plaiſirs
qu’elle prend dans les hazards d’vne iuſte guerre, nous ne voulons que la ſupplier
de ne ſe meſler pas ſi auant parmy des Ennemis qu’elle peut deffaire par ſa leule
preſence. Ne vous expoſer pas ſans beſoin, Monſeigneur, & puis qu’il ne faut
que vous monſtrer pour les faire diſparoiſtre, n’allez pas vous engager dans leurs
trouppes rompuës; laiſſez les fuyr auec honneurs, & ſous vn glorieux pretexte, en
fuyant deuant vous, dõ̃nez nous vne victoire innocente, & gardez bien par quelque
legere bleſſure ſenlement de nous faire achepter trop cher vn repos qui nous cou¬
ſteroit des larmes: craignez yn peu pour nous, ou ſi vous n’eſtes pas capable de.