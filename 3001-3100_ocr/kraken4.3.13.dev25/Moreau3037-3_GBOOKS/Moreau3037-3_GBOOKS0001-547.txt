53
 re le lambeau funelte qui auez allumé la guerre, & le vipere ingrat qui déchiire les
entrailles  la pauure France, apres auoir ſuccé tout ſon ſang & ſes moëlles, pour e
gorger voſtre inſatiable auarice, ils vous nomment le rmonſtrede l’Eſtat, & diſent
que vous n’auez iamais eu autre but dans voſtre Politique, que le pillage & la ruine
du Peuple, pour le liurer plus facilement aux Eſpagnols, auec leſquels ils diſent hau¬
tement que vous eſtes d’intelligence, & en font voir des raiſons qui ſont tres-eui¬
dentes & tres- demonſtratiues.
Au reſte ie vous aduertis que vos flateurs, & vous auſſi, vous trouuerez courts en
 vos meſures,& que l’eſperance qu’ils vous ont donnée, & dont ils vous amuſent en¬
core tous les iours, de venir bien toſt à bout des Pariſiens, ſe trouuera vaine & trom¬
peuſe. Car ie vous puis aſſeurer que leur ardeur & leur vigueur augmente tous les
iours, au lieu dediminuer, & que la continuation de la cruelle guerre que vous leus
faites, & des horribles meſchancetez & barbaries que vos troupes exercent à la cam¬
pagne lesrritent touſiours daaantage, & leur font exagerer des iniures & des im¬
precations contre vous, qui ne ſont pas conceuables. Meſſieurs du Parlement, tous
Ieurs Generanx, & vn nombre infini de vaillans Seigneurs & Gentils--hommes, qui
ont pris le party contre vous, pour vous pouſſer inſques au bout du monde, & pour
vous exterminer, continuent leurs leuées, & ie vous aſſeure qu’ils ont aſſez d’argent
&: de gens pour les rendre ſi conſiderables dans peu de iouirs, que ie ne penſe pas, que
les voſtres ſoõient capables de reſiſter aux efforts, qu’ils ſe preparent de faire. Ie vay.
tous les iours au Palais, à Hoſtel de Ville, & chez les Generaux pour m’inſtruire
de tout ce qui s’y paſſe, & qui s’y dit, ie m’inſinuëaſlez adroitement dans les com¬
pagnies de ceux que ie cognois ſçauoir & entendre mieux les affaires, ie contrefais
le paſſionné contre vous, pour leur tirer le ver du nez, & pour ſçauoir tout: bref ie
n’oublie rien de tout ce qui eſt neceſſaire pour vous tenir fidellement aduerty dela
verité de toutes choſes: Mais helas! ie vous puis bien aſſeurer que ie ne trouue per¬
ſonne qui ne vous rmaudiſſe, & qui n’entre en fureur contre vous, lors qu’on ſongeà
voſtre barbare & execrable ingratitude, (c’eſt ainſi que les plus ſages en parlent,)&
ils ſons tous reſolus de mourir de mille morts pluſtoſt que de relaſcher ny changer
tant ſoit peu la reſolution qu’ils ont fait d’aſſouuir leur vengeance dans voſtre ſang;
les plus pauures Bourgeois, auſſibien que les plus riches, çontribuent auec vn azele
admirable & vne affection extreme tout ce qu’on leur demande, & ils ſont deſia tel¬
lement accouſtumez à la fatigae des armes, q’il y aura autant de peine àa la leur faire
quitter, comme ils en ont eu à ſe reſoudre à les prendre: pour ce quieſt des viures,
ie vous aſſeure qu’ils n’en ont iamais manqué́, & que l’ordre qu’on y a eſtably, & la
preuoyance des grands & des petitsa eſté telle, qu’il eſt entré́ dans la ville vne ſi
grande quantiteé de bleé & de farine, qu’on eſt aſſeuré qu’il y en a deſia plus qu’on n’e¬
pourra manger en quatre mois. Iugez par là ce que vous pourrez faire, & s’il y a de
la ſageſſe à s’opinialtrer plus long-temps contre de ſi puiſſans ennemis. Ils vous ac¬
cſent tout haut d’auoir enſorcele la Reine, & les Princes du ſang, mais ils eſperent
auſſi de faire en ſorte que vos charmes ne dureront pas long-temps, & qu’eſtans deſ¬
abuſez cette bonne Reine, & ces deux grands Princes ſe repentiront d’auoir appuyé
vn ſi grand traiſtre, & ſeront les premiers qi ſe ſaiſiront de voſtre perſonne pour la
faire ſeruir de victime à la fureur du peuple, apres luy auoir fait rendre gorge de
!