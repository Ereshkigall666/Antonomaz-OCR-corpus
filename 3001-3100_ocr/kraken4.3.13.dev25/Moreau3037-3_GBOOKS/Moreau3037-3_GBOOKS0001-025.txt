Mais pourront ſeulement eſdites Prouinces, eſtre pres des Gouuerneurs pour les
aſſiſter en l’execution de leurs pouuoirs. Voulonsque cy-apres nos deniers ſoient
impoſez & leuez par nos Oiciers qui ſont pout ce eſtablis, ſuiuant les formes por¬
uées par nos -Qrdonnances. Et d’autant que l’anné́e preſente les deniers ont eſfté
impoſez & en partie leuez dans toutes les Generalitez par les ordres des Intendans,
& que s’il eſtoit apporté quelque changement en l’aſfiete des Tailles, Taillon &
Subſiſtance, cela pourroit cauſer de la confuſion, & rendre la leuee plus difficile,
Nous voulons que les impoſitions telles qu’elles ont eſté faites demeurẽt, ſns qu’il
y puiſſe eſtre apporté quelque changement par les Treſoriers de France ou Eſleus,
& que par prouiſion elles ſoient executées, nonobſtant oppofitions & appellations
quelconques, & ſans preiudice d’icelles; Ordonnons que nos deniers qui ſeront
aiaſi leuez par nos Oficiers, ſoient voiturez inceſſamment à l’eſpargne, a l’ex¬¬
ception des gages & droits des Officiets qui leur ſeront par Nous ordonnez. Et afin
de donnor en la preſente anńe quelque ſoulagement à nos ſujets des Prouinces
ou les Eſlections ſont eſtablies, nous les auons deſchar gez & deſchargeous de tout
 qu’ils peuuent deuoir des impoſitions faites pour les Tailles, Taillon & Subſi¬
ſtances, pendant les années precedentes, iuſques & compriſe l’anné́e mil ſix cens
quarante ſix Faiſant defenſes aux Receueurs & Collecteurs des Tailles, de faire
aucunes pourſuites contre noſdits ſujets pour raiſon deſdites impoſitions. Et ſi au¬
cuns Collecteurs ou redeuables eſtoient detenus dans les priſons pour raiſon de ce,
voulons qu’ils ſoient mis hors d’icelles. Et à l’eſgard des reſtes deſdites Tailles,
aillon & Subſiſtances de l’anńe mil ſix cens quaranteſept, & la preſente, Vou¬
lons qu’ils ſoient payées ſur le pied que leſdites impoſitions ont eſté faites, & à ce
faire les redeuables contraints par les voyes portées par les Ordonnances, à la re¬
lerue d’vn demy-quartier deſdites impoſitions de l’an mil ſix cens quarante-huict,
dont nous voulons que noſdits ſujets demeurent deſchargez, à la charge de payer
entierement dans le mois de Ianuier, les impoſitions auſquelles ils auront eſté taxez
en la preſente anné́e, aut rement ils demeureront deſcheus de ladite remiſe. Enjoi¬
gnons aux Treſoriers de France de Chacune Generalité́, de ſe departir incontinent
pour ſe tranſporter dans les Eſlections, & appeller auec eux les Officiers deſdites
 Eſlections pour tenir la main à l’execution de ce que deſſus, à peine d’en reſpondre
 en leurs propres & priuez noms: Ordonneons que les Receueurs Generaux & par¬
ticuliers facent leurs Charges, excepteéceux qui ſont notoirement inſoluables, &
accuſez d’obmiſſions de receptes & autres maluerſations. Et afin de donner en¬
cores plus de ſonlagement à noſdits ſujets, & leur faire ſentir dauantage les effets
de la bonté́ que Nous auons pour eux,ainſi que nous leur auons fait aſſez connoiſtre
dés noſtre aduenement à la Couronne, en leur diminuant les impoſitions de preé́s
de douze millions, outre la diminution que deſſus, Voulons attendant que nous
ayons plus de moyen de leur donner plus grande deſcharge, Que doreſnauant à
commencer en l’annee prochaine mil ſix cens quarante-neuf, ils ſoieat deſchargez
d’vn demy quartier de la Taille, Taillon & Subſiſtance, ſur le pied qu’elles ſe mon¬
 tent à preſent, à la charge que noſdits ſujets nous payeront de quartier en quartier
leſdites Impoſitions, en ſorte qu’ils ayent entierement fait les payemés au mois de
Eeurier mil ſix cens inquãte, autremét ils demenrerõt décheus de ladite d́charge.