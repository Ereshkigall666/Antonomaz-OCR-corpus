4o4
ARREST DELA COVR DE PARLEMENT,.
ce¬  E
Portant defenſes aà tous colonels, Capitaines, Lieutenans, Of¬
ciers & Gardes des Portes de cette Ville de Paris, de laiſſer paſ¬
ſer aucunes per ſonnes de quelque qualité & condition qu’elles
ſoient auec paſſe-ports, que par les Portes Sainct Iacques &
Sainct Denis.
Evtraict des Regiſtres de Parlement, dau 29. Ianuier1649.
 E iour, ſur ce qui a eſté repreſenté par aucuns de Meſſieurs les Conſeillers
, deputez pour les paſſe-ports, aſſemblez en la Chambre de la Tounelle,
 Qu’a prejudice de l’Arret du vingt-deux iour du preſent mois de Ianuier,
donme les Chambres aſſemblées, qui fait defenſes à coutes perſonnes qui auronte
paſſe-pores, de paſſer par autres Portes que celles Sainct Denis & ſainct lacques,
Il y auoit des Colonnels, Capitaines & autres Officiers qui laiſſoient de faire paſ¬
ſer ceux qui auoient des paſſ-ports de la Cour par autres Portes que celles ſuſdi¬
tes; ce qui eſt contraire à l’intention de la Cour. La matiere miſe en deliberation:
A Arreſté & Otlonné, Que ledit Arreſt duditour vingt-deux lanuier ſera exe¬
cuté: Ce faiſant, fait iteratifues defenſes à tous Colonels, Capitaines, Lieutenans,
Officiers & Gardes des Portes de cetteVille de Paris, de laiſſer paſſer aucunes per¬
ſonnes de quelque qualité & condicion qu’elles ſoient auec paſſeports, que par les
Portes Sainct Iacques & ſainct Denis, fors & excepté́ ceux qui auront paſſe-port
de Monſieur le Pince de Conty, & Meſſieurs les Generaux pour le fait de la Guer¬
re, auſquels permet paſſer par telles Portes qu’ils deſireront. Enjoint auſdit s Colo¬
nels, Capitaines & autres Officiers, de laiſſer les paſſages libres entre les Habi¬
tans de cette Ville & ceux des Faux-bourgs, leſquels auront entiere liberté de
paſſer & repaſſer par telles Portes qu’ils deſireront. Ordonne que le preſent
Arreſt ſera leu, publié & affiché par toutes les Portes & Carrefours de cette Ville
de Paris, & Faux-bourgs d’icelle. Fait en Parlement le vingt-neufiéme Ianuier
mil ſix cens quarante-neuf.
Signe, GVYET.
.