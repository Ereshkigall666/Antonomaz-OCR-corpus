350
ace iamais la memoire: La voſtre, Madame, vous fera reſſouuenir du deſplaiſir que
cette meſine Reine voſtre belle-Mere receut-ſur le ſubjet du Mareſchal d’Ancre,.
de la meſme nation qu’eſt le Cardinal Mazarin, qui gouuerne à preent: Les Princes
formerent vn party qui triompha de ſon orgueil & de !a vie, leurs deſſins n’eſtoient
as appuyez ſur vn ſi iuſte fondement, ny de la plus celebre Compagnie du monde,
d’vn Parlement qui a touſiours ſi bien merité de cette Couronne, & duquel la
prudence les ſignalez & importans ſeruices joints au pouuoir que les Roys luy ont
attribué, rend les Arreſts irreuocables. Vous ſçauez, Madame ce qu’il a prononcé,
& que les Princes qui ſe ſont vnis à luy pourempeſcher qu’il ne loit opprimé, ne
ſont point des eſprits factieux: mais de fidels teſmoins des ſinceres intentions de ceét
illuſtre Corps, qui a ſi candidement procedé dans toutes les Conferences, que l’on
doit dire à fon honneur, qu’il a gardé inuiolablement ſa foy, lors que voſtre Miniſtre
obſeruoit ſi mal la ſienne. Il eſt vray, Madame, qu’il ne s’en faut pas eſtonner, puis
qu’il n’y a homme viuant qui puiſſe le vanter qu’il luy aye tenu aucune des paroles
qu’il a données, ny receuaucune grace qui n’ait eſté́ mercenaire, ou que la neceſſité,
ou la crainte n’ayent exigée de luy. Il auroit deu eſtre content de s’eſtre combleé de
richeſſes aux deſpens de ce Royaume, & voſtre Majeſté de l’auoir ſouffert pour n’en
eſtre pas inforḿe, fans qu’il en procure la ruine par la diuiſion qu’il y a introduite:
Voſtre Majeſté́ ſe feroit vn tort irreparable, ſielle en toleroit plus long-temps la
durée: La guerre eſtrangere eſt continuée, parce qu’il ne l’a pas voulu finir, elle eſt
perilleuſe ſans doute, la fortune ayãt des reuers qu’il eſt difficile de preuoir, & quaſ
impoſſible d’en deſtouner les effetsmais il eſt aſſeuré & vniuerſellement creu, que
ce n’eſt pas à comparaiſn de la ciuile, qui deſchire vn Eſtat dans toutes les parties
qui la compoſent. Iugez Madame, par la reuolution de l’Angleterre, de ce que vaus
auez à redouter en ce Royaume, qui n’en eſt ſeparé que d’autant de diſtance qu’il en
faut pour plaindre leurs diſgraces ſans y participer: profitez des mal-heurs qu’ils
eſpreuuent, pendant que les iuſtes meſcontentemens des ſubjets du Roy voſtre Fils,
ne ſont point encore meſlez des factions qui pôuuent naiſtre, ny des penſées, que les
ſuccez font ordinairement conceuoir à des eſprits ambitieux, irritez par de longues
ſoufrances. L’Armée qui eſt preſte de s’oppoſer à̀ celle qui ſouſtient & deteſte à
meſme temps l’authorité́ du Cardinal Maarin, eſt compoſée de priſonniers Illuſtres
par leur vertu, qui ne leur à iamais permis d’eſtre eſclaues de ſon credite, pas meſmes
dans les plus noirs cachots où ils eſté́ retenus. Ils ſont animez contre luy, Madame,.
mais c’eſt par vn principe qui doit eſtre generalement approuué, puiſqu’il a pour
objet le ſaſut de la Monarchie, que ſon ignorãce & ſes meſchantes intentions mena¬
cent à tous momens d’vne cheute ineuitable. Sera-il poſſible, Madame, que vous
puiſſiez encore ſouffrir vn homme hay de toute la terre, qui a conuerty les bene¬
dictions, & les acclamations publiques que vous receuiez au commencement de
voſtre Regence en des murmures continuels, qui marquent combien les cœurs ſont
alienez des ſentimés qu’ils auoient pour voſtre Majeſté́. Vn moyen aſſeuré Madame,
pour que vous ſoyez éclaircie que quelles ſont les inclinations du Cardinal Mazarin
’eſt que vous conſideriez ceux auſquels il ſe confie, & les perſonnes qu’il rejette,
& vous trouuerez que ſes Partiſans ſont des gens corrompus & ſans merite, & que
les autres qu’il ne veut point approcher, ne luy ſont indifferens ou deſagreables,