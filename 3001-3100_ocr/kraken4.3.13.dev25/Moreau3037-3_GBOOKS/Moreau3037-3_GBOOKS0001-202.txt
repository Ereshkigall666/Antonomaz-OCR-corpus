9
 187
 IIne faut point douter que ces grandes actions qui dans les Annales des Buſiris &
des Procuſtes, paſſeroient pour des entretiens de l’Eternité́, ne luy ayent oſté les
reſtes de cette honte qui entretient la ſimpliciteé des foibleseſprits, pour luy fairec
violer ſans rougir la pureté de toutes les petites vertus, qui neantmoins ſont les ob¬
ſtacles des grandes fortunes, & les empeſchemens de tous ceux qui veulent rehaus¬
ſer leur condition par deſus les teſtes des autres hommes, ſans doute les plus enor¬
mes forfaits, ne luy parurent plus que comme des charmes & des attraits, qui ſem¬
bloient inuiter ſon eſprit à courir genereuſement dans la lice des impietez, puiſque
des l’entrée, tout le monde auoit admiré ſes pas de geant, croiant aſſeurement que
s’il pourſuiuoit de meſme train les fleaux de Dieu, les Attiles & les Genſerics paſ¬
ſeroient pour des ſcrupuleux. Il vid deſlors que les ſubtilitez de ſes fourbes, & ds
ſes inuentions, ſeroient d’aſſez puiſſantes machines pour ietter la corruption dans
les Cours ſouueraines par le moyen des profuſions, auec leſquelles il taſcheroit
d’en corrompre la plus ſincere integrité. Il ſe reſolut ſuiuant les attrayantes amor¬
ces de ce premier progrez d’eſloigner tous les obſtacles qui pourroient s’oppoſey
à l’execution de ſes plus pernicieux deſſeins, de hazarder les teſtes qui eſtoient com¬
me les baſes & les fondemens de cet Eſtat, de faire mourir lesnges dont les mœurs
 irreprochables ſeroient pour luy reprocher vn iour les genereuſes méchancetez
auſquelles il s’eſtoit deſia conſacré, par ces deux illuſtres victimes qui eſtoient com¬
né ſ’annobliſſement de ſes premieres fureurs, & de piller tout l’or & l’argent de la
France, pour en faire des Temples à ſon impieté & des eternels monumens de la:
grandeur de ſon courage.¬
O les grands deſſein̂ les illuſtres entrepriſes!dignes veritablement de ce rauiſ¬
ſant eſprit, duquel Caluus eut pû dire auec plus de raiſon que de Caligula, que les
trois Deeſſes du Tartare l’auoient inſpiré par leur ſoufle de flamme dans le corps du
Mazarin, pour donner au monde auant la mort vn rude crayon des rigueurs imtole¬
rables qui s’exercent dans le Parquet de Pluton. Mais ſit ces deſſeins ſont genereux,
ils ne ſont pas moins genereuſement executez, teſmoins le Prince de Condeé & le
Comte de Harcour qu’il a voulu perdre dans la Catalogne, & qu’il euſt aſſeurement
perdu,ſi le courage de ces deux Heros n’euſt eſté plus grand que l’ambition de ſon
deſſein: & teſmoins les Sieurs de Barill6, de Blancmeſnil & de Brouſſel,trois demy¬
Dieux de noſtre Conſiſtoire, dont il a fait mourir le premier auec reſolution de ſe
deffaire des deux derniers, ſi les afections du peuple euſſent eſté moins ardantes que
les paſſions de ſon cœur eſtoient enftammees contre ces deux irreprochables Sena¬
teurs:teſmoin les miſeres de la France, qu’il a tellement ruinée par les impoſts& par
ſes mal-totes, que tout le monde croit qu’vne inondation d’Alains & de Vandales
enſt eſté moins malfaiſante que la ſoifnſatiable de ſon auarice.
Vous vous imaginerez peut-eſtre maintenant que la grandeur de noſtre Mazarin
ſe ſera toute eſpuiſee dans l’execution de ces eminentes entrepriſes, & qu’ayant
d’abord eſleué ſi haut ſon ambitieuſe tyrannie, il ſera contraint de degenerer & de
la proſtituer dans le progrezà des actions moins genereuſes que celles de ſon
commencement mais diſpenſez vn peu voſtre iugement, & ne croyez pas que ce
Neron ſe contente de ces foibles preambules,iuſques à tant qu’il ayt repeu ſes yeux
des embrazemens & des incendies Ne penſez pas que ce Caligula trouue ſa ſatis¬
Aa. ij