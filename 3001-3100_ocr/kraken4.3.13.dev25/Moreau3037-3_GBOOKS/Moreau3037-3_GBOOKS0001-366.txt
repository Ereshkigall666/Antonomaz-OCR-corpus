3j51
que parce que la vertu dont ils font profeſſion luy eſt ſiodieuſe, qu’il ne la peut
ſouffrir, moins encor de les voir: Sa fauſſe gloire & ſon auarice ont paru dans
quantité de rencontres; mais iamais dans aucune qui les aye plus fait remarquer
 que dans l’entrepriſe de Naples; la conqueſte en eſtoit ayſée, s’il euſt voulu aſſiſter
Monſieur de Guyſe de forces & d’argent, ce qui luy eſtoit tres-facile; mais ſon deſ¬
ſein en eſtoit bien eſloigneé: car il ae vouloit pas qu’il euſt l’honneur de vous rendre
ce ſeruice, ny à l’Eſtat, ny qu’il en receuſt la recompenſe, iugeant qu’vn homme de
ſa maiſon eſtoit bien plus digne que luy de cét employ; & peut eſtre il ſe flattoit de
ette eſperance de paruenir à vne Couronne qu’il s’imaginoit pouuoir ſouſtenir de
ce qu’il auoit ſi impunément volé à celle du Roy voſtre Fils. Il eſt conſtant & ſçeu
d’vne infinité́ de perſõnes de toutes conditions, de quelle nature a eſté́ ſon commet¬
ce, & les ſommes immenſes qu’il a gagnéestant ſur l’armement que ſur la vente des
bleds conduits de France en Italie: dans la Cour celle des charges qu’il a eués: les
profits des cõptans, & la part qu’il a priſe das tous les partis, qui ont eſté ſi exceſſifs,
que le Royaume en eſt tellement appauury, qu’il eſt reduit dans la derniere miſere.
Et parce que le Parlement s’eſt oppoſé́ à ſemblables abus, comme ſon deuoir l’ot¬
ligeoit, il a conceu cõtre luy vne haine mortelle, & ſi ſes pernicieux deſſeins euſſent
eu leur effet, le iour du Te Deum, d’vne victoire qu’il eſt indigne de partager auec
la valeur de Monſieur le Prince, auaroit eſté celuy du ſacrifice de la plus ſaine partie
de ceux qui auoient ſi genereuſement reſiſté́à ſa tyrannie. Monſieur de Chauigny
auroit auſſi eſté ſouſmisà ſa violence peu de temps apres, ſi les voyes qu’il auoit
tentées de le perdre, luy euſſent ſuccedé ſelon qu’il le pretendoit; eſtrange meſcon¬
noiſſance, Madame, des obligations toutes extraordinaires dont il luy eſtoit redeua¬
ble, Entrez en vous meſmes apres tant de lumieres, & n’y perdez point de temps,
puiſque tous les momens vous ſont ſi chers; N’attendez point qu’on aye recours à la
fureur des armes dans tous les endroits de ce Royaume, & que le ſang y ſoit reſpan¬
du par la courageuſe reſiſtance d’vn party qui hazarderoit milles vies pour vne
cauſe ſi iuſte contre celuy qui en voudra deffendre vne auſſi mauuaiſe que celle du
Cardinal Mazarin. Enfin; Madame, vn nombre infiny de mal-heurs arriueront
pour l’intereſt d’vn ſeul homme, ſi vous n’auez agreable d’y pouruoir: & la deſtinéc
de l’Eſtat deſpendra, ſi vous n’y remediez promptement, d’vne iournée fatale à la
France, qui en ouurira la conqueſte aux Eſtrangers, auſquels l’on eſt bien aduerty
que le Cardinal a deſia offert des conditions tresaduantageuſes, pourueu qu’ils
vueillent luy donner le temps de ſaccager la plus belle Ville du monde, Capitale
d’vn Royaume, duquel il eſt eſtranger & l’ennemy declaré, comme ſes actions le
teſmoigent. La paix, Madame, yous la deuez, puiſqu’elle eſt entre vos mains, &
 & la commencer en eſteignant le feu de la guerre ciuile par l’eſloignement du per¬
turbateur du repos public, voſtye propre vertu vous conuie d’accorder vne deman¬
 de ſi équitable, qui ne ſç̧auroit eſtre refuſée de Voſtre Majeſteé, ſans ternir ſa re¬
putation, & charger ſa conſcience des meurtres, des embrazemens, & de la pro¬
phanation des choſes les plus ſainctes, & les plus ſacrées. Ie prie Di
que ce fidel Aduis eſcrit ſans aucun intereſt que celuy de Voſtre gloire,
du deſir de ſatis-faire au deuoir d’vn homme de bien, touche le cœur de
Voſtre Majeſté, à laquelle ie ne ſç̧aurois rendre plus de teſmoigna¬
8