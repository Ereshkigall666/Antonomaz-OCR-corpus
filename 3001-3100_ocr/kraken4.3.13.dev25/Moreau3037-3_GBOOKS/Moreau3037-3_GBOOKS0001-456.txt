 441
irmens contre l’inſolence d’vn Minitre qui s’eſt emparé de l’autoriteé Royalle, mais
etre vſurpation eſt paſſé́e iuſques à vne telle tyrannie que nous ne pouuons euiter
les effets de ſes violences accouſtumées, ny diſſimuler la laſcheté de ſes entrepriſes¬
ſans nous rendre ennemis de nous maſmes: & pour dire le vray il y auroit quelque
apparence de raiſon, ſi l’on nous ſoupçonnoit d’eſtre auec luy d’intelligéce & d’eſtre
les cormplices de ſes deſſeins pernicieux. Certes ce ſeroit vne honte à la France, & à
tout ce qu’il y a de boas courages, ſi l’on ſouffroit deſormais le progrez de ſes inſo¬
lences. Ne ſeroit-cepas nous particulierement qui deurions rougir de ce crime: car
nous tenons pour maxime infaillible dans la Politique que celuy qui pouuant ſecou¬
rir l’Eſtat dont quelque traiſtre trame la uine, ne s’y oppoſe pas, de toutes ſes for¬
ces, n’eſt pas moins coupable que l’entrepreneur. Il y a de certaines choſes, dans
leſquelles c’eſt vne faute irremiſſible quand on ferme les yeux, & c’eſt aſſeurement
en ce qui concerne l’adminiſtration des Royaumes.. Ces raiſons nous forcent de de¬
clarer à toutes les Prouinces qui compoſent ce vaſte corps de la France, &à tous ceux
qui ſont touchez de l’excez de nos miferes, cauſées par le Maarin, apres pluſieurs
meures deliberations & reſolutions priſes auec touat ce qu’il y a de grands & de gene¬
reux, auec, diſ-ie, tout ce qu’il y a de perſonnes affectionnées au ſeruice du Roy & au
 bien de ſon Royaume, les iuſtes motifs que nous auons de nous mettre en eſtat de re¬
pouſſer par les armes les attentats de ce meſchant Miniſtre. Il ’faut auoüier que l’Hi¬
ſtoire ne nous fournit point d’exemple dans toutes les ſuittes des ſiecles, d’vn Mon¬
ſtre plus fatal, d’vn ſi grand, & ſ dangereux ennemy du Roy & du public. Nous ſça¬
uons, & nous le reſſentons aſez, qu’il a pilleé tous les treſors de la France, nous ne le
ſçauons pas ſeuls, les eſtrangers le ſçauent & s’en eſtonnent; Il a creu donner icy dã̃s
les yeux des plus grands de la France par des nieces qu’il a fair paſſer pour des Prin¬
ceſſes, quoy que leur origine ſoit plus inconnuë que ne l’eſt la ſource du Nil. Il croy¬
oit ebloüir par l’é́clat des treſors qu’il nous a voſez les meilleurs partis de ce Royau¬
me, afin d’y treuuer des appuis à ſes deſſeins pernicieux, & d’auoir par ce moyen, ce¬
luy de foüiller touſiours dans vne meſme ſource. Mais il deuoit penſer qu’il n’en eſt
pas des richeſſes, cõ̃md de l’Ocean, elles peuuent eſtre à la fin epuiſées, & nous voyõs
que par cé́t epuiſement il a oſté au Roy les nerfs de la guerre, puis qu’elle ne peut
eſtre faite ſans employer l’or, & l’argent. Mais graces à la bonté Diuine qui prend le
ſoin d’vn ieuneMônarque, dont les vertus naiſſantes comme les rayons d’vn beau So¬
leil nousfont eſperer vn beau Midy, ſes fourberies, ou pluſtoſt ſes crimes ont eſté
deſcouuerts Il ’eſt inutile d’er faire le denombrement en ce lieu, puis que perſonne ne
les ignore. Il eſt, auec raiſon l’objet de la hayne des plus genereux d’entre les Prin¬
ces; qu’il a traitteé comme des eſclaues, & ce perfide, pour faire le bon valet, a voulu
ſouuent les faire paſſer pour eriminels. Il a prodigueé le ſang de la Nobleſe, & des
ſoldats, il a ranç̧onné les Officiers, & reduit le peuple à vne extreſme miſere pour
ereeuer ſes paſſions, & pour vanger les querelles que ſa vanité a fait mal à propos
à tons les Piinces voiſins: comme ſon ame eſt vn fonds de malices, elle l’a porté́ à̀
rendre ſuſpects du crime de leze Majefté tous ceux qu’il a voulu faire mourir, em¬
 priſonner, chaſſer, & deſpoïiller de leurscharges, pour les prendre pour luy, en
diſoſer en faueur de ſes parens, qui en ſont incapables, ou pour les donner aàceux
qu’il veut engager à ſouſtenir les iniuſtes pretentions de ſa tyrannie.
l¬