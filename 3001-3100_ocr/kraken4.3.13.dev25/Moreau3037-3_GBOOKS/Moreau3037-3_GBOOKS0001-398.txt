38;
on Declarations receuës & approuuées par les Compagnies ſouueraines du
Royaume. La raiſo de cette Loy a eſté entr’autres, pour empeſcher que les
Fauoris de nos Roys, portez par leur paſſion & intereſt particuſier, ou par vn
mauuais conſeil, ne changent par vne charge inſupportable de leues & im¬
poſts ſur le peuple,ſous leur nom, leur domination douce & agreable en ty¬
rannie: car quoy qu’ils ay ent eu quelquefois deſſein d’apporter quelque violence
à la liberté des ſuffrages du Parlement & changer ceſte forme eſtablie par les
loix du Royaume, & que meſmes pour y paruenir ils ayent faict mader le P’ar¬
lement par nos Roys pour luy dire de bouche leurs intentions, & qu’ils ayent
cherché des moyens extraordinaires pour faire reü̈ſſir de nouuelles leuées, neant ¬¬
moins, ils n’ont pû donner aucune atteinte à leurs ſentimens, ny renuerſer vn
eſtabliſſement ſi iuſte & raiſonnable. Le Parlement a eſté pareillement en poſ¬
ſeſſion de repreſemter aux Roys les iuſtes plaintes de tous ſes Eſtats & Corps
du oyanme par des humbles remonſtrances, auſquels ils ont touiours fait
raiſon. Il eſt encores à obſeruer que le Parlement n’eſt point obligé de deferer
& n’a iamais deferé ny eu d’eſgard aux Arreſts du Conſeil & lettres de Cachet
portant quelques Ordonnances importantes à l’eſtat; comme eſtant eette pro¬
cedure contraire aux Loix fondamentales du Royaume, à l’ordre ancien de
France & anx Ordonnances. Et aupatrauant le regne du deffunct Roy les peu¬
ples n’ont iamais ſouffert aucunes leuées de deniers eſtablies par Arreſt du Con¬
ſeil: Mais au commencement de ſon regne & pendant ſa minorité, le feu Mar¬
quis d’Ancre, duquel la memoire a eſté condamaé́e par le Parlement, & doit
eſtre en abomination à toute la France: Cet Italien qui n’auoit aueuns biens de
naiſſance, bruſlant d’vne conuoitiſe Italienne, n’a pas ſeulement ſous le credite
& faueur de la defuncte Reine Marie de Medicis Mere du defunct Roy & Re¬
gente en France, eſpuiſé vne bonne partie des Finances que le bon meſnage
d Henry quatrieſme auoit amaſſé dans le Chaſteau de la Baſtille; fait augmenter
les leuées ordinaires de deniers, en eſtablir de nouuelles par des voyes extra¬
ordinaires qu’il a appliquées à ſon profit par des Comptans: mais encores ſç̧a¬
chant que le Parlement, pour ſon deuoit, vouloit prendre connoiſſance des de¬
ſotdres qui s’eſtoient formez dans l’Eſtat par ſa mauaiſe conduite. Il a oſé
entreprendre ſur la liberté & franchiſe en tirant les plus affectionnez de leurs
Corps au bien publicde l’exercice ordinaire de leurs charges.
Ce mal n’a pas pris fin par l fin malheureuſe de la vie du Marquis d’Ancre,
mais il s’eſt beaucoup augmenté́ du temps de ce fameux fauory le defunct Cardi¬
nal de Richelieu, duquel la memoire doit eſtre en horreur à tous les gens de bien;
cet homme ambitieux, iuſques à pretendre à vne Couronue de laquelle il eſtojt
né ſubjet naturel, ce Cadet de maiſon, de Gentil-homme deuenu Duc & pair de
France, grand Maiſtre & Surintendant general de la Nauigation & commetce de
France, Lieutenant general pour le Roy en Bretagne, ayant ſoutenu ſous vn nou¬
ueau nom de vanité de premier Miniſtre d’Eſtat, ſa fortune contre les efforts legi¬
time de la dencte Reine ſa bienfactrice, & des Princes du Sang & plus grands
da Royaume pour rendre ſa mailon, la quelle eſtoit dans l’indigence la plas illu.