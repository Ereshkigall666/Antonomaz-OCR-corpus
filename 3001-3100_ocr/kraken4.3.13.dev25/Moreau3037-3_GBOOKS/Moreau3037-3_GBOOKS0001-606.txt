591
ſucceſſeurs à les entretenir. Carſi les contracts entre des particuliers ſont recipro¬
quement obligatoires, ilue faut point douter qu’ils ne ſoient dauantage, lors qu’ils re¬
 gardent le public, ou des communautez; & qu’il ny aye obligation en conſcience de
Ies obſerue de part & d’autre auec ſincerté́ & bonne foy. De ces veritez qui ſont
notoires d’elles-meſmes, il s’enſuit que le droict que leRoy a de faire des impoſitions
& des leuees ſur ſes ſubjets, doit eſtre reduit dans les limites de la neceſſité, lors que
ſon Domaine n’eſt pas ſuffiſant pour y ſubuenir, & ſelon les concordats pour les Pr0¬
uinces qui ſe ſont données.
D. Mais ſans faire diſtinction de Prouinces, dittes-nous qu’elles ſont ces ne¬
ceſſitez?
R. Ces neceſſitez ſont, la conſeruation de la perſonne du Roy: Son rachapt s’il
eſtoit en captiuité; La defenle de PEſtat contre les ennemis eſtràgers& domeſtiques:
Le repos & la tranquillité des peuples contre les factions, les rebellions, les vols, les
iniuſtices, les violences des particuliers, & toutes choſes generalement quelconques,
qui cauſét la ruine, ou dommage notable au bien publie. Car comme le Roy n’eſt pas
moins obligé de proteger ſon peuple & le defédre de loppreſſion qui luy eſt faite par
les puiſſans dans ſon Royaume, que de incurſion & inuaſion des ennemis eſtrangers,
le peuple n’a pas moins d’obligation de contribuer pour ſa defenſe contre ceux-là &
ſa deliurance de ſes ennemis domeſtiques, que contre ceux qui combattent ſous les
Iiurées d’vn Prince eſtranger. Ainſi il n’y a point de dourte que le Roy peut impoſer,
& que le peuple doit contribuer ce qui eſt neceſſaire en telles occurrences. Ie ne par¬
le point des droicts feodaux, ny des tailles qu’on appelle au quatre cas, parce que tout
cela eſt reglé par les ordonnances generales, ou par les couſtumes locales.
D. Comment ſe doiuent faire ces impoſitions & ces leuées2
R. Elles ſe doiuent faire ſelon la condition & la proportion des facultez & des
biens de chaque particulier, & comme au ſol la liure, en ſorte que perſonne n’en
ſoit exempt. Car comme tous ont égal intereſt à la conſeruation duR oy, & au bien de
I’Eſtat, aucun ne ſe peut diſpenſer de contribuer au repos de l’vn & de l’autre. Et
comme dans le corps toutes les parties n’agiſſent pas par égale contribution à la con¬
ſeruation du tout, mais chacune ſelon ſa portée & ſa condition, ainſi ce ſeroit vne
choſe ridicule & honteuſede demander autant de contribution à vn pauure qu’à vn
riche, lors qu’il eſt queſtion de faire des leuees pour les neceſſirez de l’Eſtat.
D. Quel iugement faites vous donc de ceux qui ne ſe contentent pas de ne rien
contribuer, encore qu’ils ſoient fort riches, mais qui ſe ſeruent de ces occaſions
pour s’enrichir, appliquant à leur profit particulier, & pour s’eleuer au delà de leur
naiſſance & de leur condition vne partie de ce qui eſtoit neceſſaire & deſtiné́ pour la
conſeruation du public?
R. Ie reſponds que ce ſont des monſtres d’hommes, qui n’en ont que la figure ex¬
terieure, qui ſont l’execration du Ciel, & doiuent eſtre l’auerſion & l’abomination
publique, plus dangereux & plus puniſſables que les ennemis eſtrangers, comme les
abſcez qui ſe forment dans le corps ſont plus dangereux & à craindre, que les puſtul¬
les qui s’eſleuent ſur la peau; Qu’ils pechent mortellement, & n’en peuuent eſtre ab¬
ſous qu’apres la reſtitution.
 LLes Rois peuuent-ils pas faire des leuees pour aduãcer la ſortune &faire la mai¬