. ¬
1o1
qu’vn plus grand ſujot de crainte iectta de l’horreur &de l’eſpouuante dans les cœurs
de tous les veritables François; Les nouuelles qu’on apporta de Flandre cauſerent
cette émotion generale, quand elles publioient tout haut, que le Prince de Condé, ¬
qu’on auoit veu triomphant & glorieux quelques iours auparauant dans la iournée
memorable de Lens, auoit receu vn coup de mouſquet à Furne, en ſortant de la
ranchée. L’eſtat qui ſe repoſoit ſur ce Prince, ſe ſentit é́branlé en ceſte illuſtre te¬
ſte, & l’on conneut que pour ſon appuy, ſes conſeils & ſa valeur eſtoient également
meceſſaires. Le Peuple meſme ne pouuant meſurer l’importance de ſa perſonne
aux intereſts de l’Eſtat, declare ſon affection par ſa crainte, & ſes triſtes ſentimens
par ſon deüil extraordinaire. Lors qu’on le raſſeure de ces frayeurs, par l’eſperan¬
ce qu’on luy donne de reuoir bien-toſt ce Prince, malgré cette bleſſure, auſſi ſain
& plus glorieux qu’il n’eſtoit auparauant: cette bonne nouuelle augmenta la ioye
qu’on ſe prometroit de gouſter à ſon retour. Et ce coup qui preſſa ſa venuë̈, leur
donna pluſtoſt qu’ils n’eſperoient, vn bien qu’ils auoient ſi ſong-temps& ſi ſouuent
deſiré. La reſioüiſſance de ſon arriueée fit bien-toſt oublier la triſteſſe que ce mal¬
heur auoit cauſé́ à tant de millions d’ames. On ne reconnoiſt plus que par la cica¬
rice, qu’il a eſté bleſſé, encor n’eſt-ce que pour luy donner la gloire d’eſtre le plus
Vaillant du monde. Le bon-heur des Pariſiens euſt eſté ſans parcil, s’il euſt duré
plus d’vn iour. Ce Prince ne pouuoit leur donner plus long-temps le contentement
de ſa preſence, ſans en priuer toute la Cour, où l’on l’attendoit aueec impatience.
La perſonne du Roy appelloit la ſienne à Ruel, & il eſtoit de ſon deuoir de luy al¬
ler rendre compte du bon ſucceés de ſes Armes. Tout le monde iugeoit aſſez, que
ſa preſence eſtoit trop chere à ce Monarque, pour le laiſſer reuenir deuant luy à
Paris. Le Peuple diminua de ſa ioye, ſans s’affſiger d’vn eſloignement qui ne dure¬
roit pas plus que celuy de ſon Roy.Il ſçait bien qu’il eſt neceſſaire ailleurs, & que le
ſoin de l’Eſtat le retenoit aupres de leurs Majeſtez. Cependant les Princes & les
Miniſtres tiennent Conſeil entr’eux, & propoſent les moyens d’agir conformémét
à la condition preſente des affaires, & de compoſer des differents, qu’vn zele trop
ardent auoit fait naiſtre entre les principaux Miniſtres de cét Eſtat.
Entre tant d’opinions diuerſes, dont la plus grande partie portoit l’eſprit de ſa
Majeſté Regente à vne ſeuerité exemplaire: la modertion du Prince de Condeé
eſt remarquable à toute la poſterité. Ce Prince qui ſemble n’eltre né que pour
faire la guerre, ne parle en ce rencontre que de Paix. Parmy les deſirs d’vne ven¬
geance trop precipitée, il n’a que des ſentimens de douceur. Et ſon cœur ſe ſur¬
monte ſoy-meſme, pour éteindre cette auidité naturelle du carnage que les Ar¬
mes luy ſuggerent. Il fait agir ſa prudence, où ſon courage ne peut eſtre dignemét
employe, & mettant de la difference entre des ennemis & des ſujets, il iuge ſagemẽt
qu’il faut ſoumettre les vns par la force, & les autres par la douceur. Il n’a pas la
moindre penſeée de colere entre toutes ces animoſitez, il a l’eſprit tranquille au mi¬
ieu de tant de troubles. Et comme il agit ſans paſſion, il eſt tout enſemble le ſou¬
ſtien de ſon Roy, l’appuy du Par lement, & l’aſiſe du Peuple. Auſſi tous d’vn com¬
nun accord le choiſiſſent volontiers pour eſtre l’Arbitre de leurs pretentions. La
conluſion de cette illutre aſſemblée fut, que ſon Alteſſe Royale, & le Prince de
de Condé, écriroient au Parlement, & les inuiteroient à vne conference, qui ſe de¬
N ij