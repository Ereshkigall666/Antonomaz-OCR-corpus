542
formez dans les veines ou dans le foye: vitaux, qui tirent leur origine du cœur, &
par les arteres, ſont portez par tout le corps: animaux, que le cerueau produit &
enuoye par les nerfs, pour le ſentiment & le mouuement. Or quand l’alteration
ſe prend és eſprits, elle cauſe la fiévre ephemere, qui ne peut durer que vingt quatre
heures, pource que comme les eſprits ſont faciles à s’édiauffer, auſſi ſe remettent¬
ils facilement. Que ſi l’alteration paſſe outre, & s’inſinuë dans les humeurs, la fiévre
s’allume plus grande, & cauſe diuers ſymptomes, ſelon l’humeur où elle ſe prend,
dont viennent quatre ſortes de fívres; la ſyneche, lors que l’alteration eſt dans le
ſang. La queotidienne, ſi elle eſt dans le phlegme ou pituite: La nierce, quand elle eſt
dans la bile, & la quarte, lors qu’elle eſt dans la melancholie.. Enfn li l’alteration
apres auoir gaſté les eſprits, & corrompu les humeurs, vient à s’en prendre aux par¬
ties ſolides, elle forme la fívre betique, qui conſume peu à peu l’humide radical, &
meine inſenſiblement à la mort.
Toures les alterations one affigé & afflgent encores cét Eſtat: mais le mal eſt
paruenu à ſon periode. Ces troubles, ces emotions, ces bruius, & ces alarmes, ſont
plutoſt des efforts d’vne nature robuſte, qui ſe defend, & ſe veut faire quitte du mal,
que des ſymptomes cauſez par ſa violence.
 Diſons donc, que la fiévre que la guerre alluḿe dans cet Eſtat, n’eſt qu’vne
fiévre ephemere, qu’elle ſera de fort peu de duŕe ſi on y remedie comme il faut.
Les François ſont d’vn temperament humide & chaud,s’ils ſont ſuiets à eſtre mala¬
des, auſſi n’eſt-il pas beaucoup difficile de les guerir, ils ſe troublent, & ſe rappai¬
ſent facilement. Il eſt vray que cette alteration n’occape pas ſeulement les eſprits
naais qu’elle a attaqué & corrompu les humeurs, & meſmes a penetré iuſques aux
parties ſolides, & gaſté les plus nobles du Royaume. Vn Eſtat ne peut longue ment
fubſiſter que la Iuſtice & par les armes, ce ſont elles qui luy donnent l’eſtre, & ſans
leſquelles il ne ſe peut maintenir..
L’alteration a eſté depuis long-temps dans l’vne, & la corruption s’eſtoit miſe
tout à fait és autres. Ane point mentir, de la façon que la France a eſté́ gouuerneée
depuis quelque année, on peut dire que ç’a eſteé vne tyrannie pluſtoſt qu’vn legitime
Gouuernement. L’horrible profuſion de ceux qui ont manié cét Eſtat, l’infame
trafic de la Cour & des partiſans, l’ambition des vns &l’auarice inſatiable des autres
ayant reduit ce Royaume en tel eſtat que te n’eſt plus qu’vn prodigieux briganda¬
gecomme dit ſainct Auguſtin au liure de la Cit́ de Dieu, quid ſunt regna niſi in¬
gentia larrocini, niſfi vbi adeſt iuſtitia?
Mais ou aboutira tout cecy ? Serons-nous bien toſt hbrs des troubles? La guerre
continuera- elle long-temps, ou finira elle bien-toſt? Perſonnene le peut encore
ſqauoir que par conjecture. Auſſi la Politique, & l’art de Medecine ne peuuent don¬
ner autre aſſeurance de leurs iugemens, eſtant toutes deux, comme dit Platon, des
arts qui ne iugent que par conjectures. Ariſtote dans ſa Dialectique, diuiſe les.
aAts en deux rangs, mettant au premier ceux qui ont des preceptes tellement hons.
& aſſeurez, que celuy qui les mettra en pratique, ſe peut tenir aſſeuré qu’il paruien¬
dra touſiours à ſa fin. Telle eſt l’Architecture, la Peinture, & quelques autres. Au
deuxieſme rang, il loge les Arts, dont les preceptes ne ſont ſi certains: & aſſeurez; de
ſorte que bien ſouueit, ſans que l’artiſan ait manqué, neantmoins il eſt fruſtŕ de