251
ſtice, qui y preſidez auec tant d’arrogance, que ie prendrois de plaiſir à vous violer!
Le Caſiſte. Vous l’auez des-ja tant de fois vioĺe, & luy auez tant de fois promis
mariage, ſi vous ne l’eſpouſez il n’yapoint de Paradis pour vous.
Le Card. Que i’arrouſerois volontiers nos Lys, ſur leſquels ces Catons ont l’hon¬
neur de s’aſſeoir, du ſang que ie tirerois de leurs veines, en les eſgorgeant ente les
bras de Madame Aſtreée!
Le Caſaifte. Monſeigneur, ſçauez vous bien que vous offencez Dieu à faire tou¬
tes ces imprecations là, & à entretenir de ſi mauuaiſes penſées?
Le Card. C’eſt vne eſpece de contentement de ſouhaitter du mal à ſes e nnemis.
Mais pour continuer de vous dire les reſueries que i’auois cette nuict-là, ie reti¬
rois quelquefois les yeux de deſſus Paris, en me retournant vers le carroſſe du Roy;
& diſois, Que ie ſuis ſot de ſouhaitter du mal à cette deteſtable Cité! Ne ſuis-je pas
aſſez vengé, en luy enleuant ſon Ange Tutelaire, ce feu ſacré desVeſtales qui inain¬
tenoit le bon-heur des Romains, en vn mot leur rauiſſant le Roy, dont l’abſence ne
leur promet rien moins qu’vne guerte Ciuile, Ie ſuis trop puiſſant, puis que ie ſuis
maiſtre de ſa perſonne, & ſous ſon authoriteé, ie veux faire perir par vne languiſ¬
ſante mort, cette Hydre que la force ne ſçauroit abbatre.Quelquefois attachant ma
veuë ſur la riüiere, ie diſois, Que ne puis-je prendre mon poſte a Charenton ou à
Corbeil Ie m’eſtudierois à empoiſonner les eaux & les poiſſons, pour me venger
de cette deteſtable engeance. Mais auſſi n’aurois-je pas le contentement que ie
gouſteray à ſainctGermain, lors que ie te verray toute couuerte des corps morts des
Pariſiens, pour ſeruir de paſture aux Monſtres de la mer, comme ils auront ſerui de
victimes à ma vengeance.
Le Caſuiſte. Les Monſtres s’obligent les vns les autres, ceux de la terre ſe repaiſ¬
ſent du ſang, & donnent la chair à ceux de la mer.
Le Card. Voila bien rencontré, comme s’il n’eſtoit pas honorable & licite d’e ¬
 terminer des canailles.
 ¬.
LeCaſuiſte. Monſeigneur, les autres obijets ne fourniſſoient-ils point d’autres
belles penſées à voſtre indignation?
 Le Card. Ie les rejettois ſouuent, pour ſonger anx meſures que ie deuois prendre,
pour conduire noſtre deſſein. Mais vous qui eſftiez dans Paris, ne ſe doutoit-on
point de noſtre depart.
 Le Caſuiſte. Non Monſeigneur, mais comme vous ſç̧auez que ie m’amuſe quel¬
quefois à reſuer la nuict, ie mis la teſte à la feneſtre, & iettant l’œil vers le Ciel,
ie vis vne Comete ſanglante, qui du coſteé de la ludee, tiroit vers ſainct Germain.
Ce n’eſt pas la dis-je, l’Eſtoile qui conduiſit les trois Roys à Bethleem, car celle-la
s’en eſloigne,& ſi ne promet-elle que de la guerre & du catnage. Vous eſtiez l’vn
de ces trois Roys Monſeigneur, qui ſuiuiez la route de cette Comete, mais eſt oit-ce
vous qui portiez l’or ?
Le Card. Ouy, & le Roy portoit la myrrhe, & Monſieur le Prince l’encens.
 Le Caſuifte. C’eſt à dire que vous aurez tout le profit de ces deſordres, le Roy
toute l’amertume, & Monſieur le Prince toute la fumée, ie veux dire la gloire.
 Le Card. Eſt-ce là tout ce que vous auez à me dire.
Le Caſuifte. Non, ie vis des Monſtres s’eſleuer a deſſus des eaux de la Seine,
1i ij