 263
des Citadelles des Villes frontieres, & expoſe par ce moyen toutes les Villes aux
enemis, & le Royaume en proye: A Ordonné & Ordonne, que ledit Arreſt ſera
executé. A fait & fait inhibitions & defenſes à tous Capitaines & Soldats d’ap¬
procher à vingt lieuës pres de cettedite Ville de Paris. Enioint à ceux qui ſont plus
aduancez de ſe retirer inceſſamment dans les garniſons des Villes frontieres; &
faute de ce, permet & enioint aux Habitans des Villes, Bourgs & Communes, de
’armer & leur courir ſus, a cette fin ſonner le toxin. Fait auſſi defenſes à toutes
perſonnes de les retirer, & leur fornir aucuns viures & munitions; & à tous Capi¬
taines & Gouuerneurs de laiſſer ſortir aucunes gamiſons, canons & munitions, à
peine contre tous les contreuenans de confiſcation de corps & biens. Et ſera le pre¬
ſent Arreſt, leu, publié, & affiché par tous les Carrefours de cette Ville & Faux¬
bougs de Paris, & enuoyé́ aux autres, Villes, Bourgs & Villages, pour y eſtre parei¬
lement publié & affiché à la diligence du Procureur General. Fait en Parlenent le
dixiéme Ianuier mil ſix cens quarante-neuf¬
 Signé,
 e
DV TILLET.
aarma¬
LA FRANCE PROSTERNEE A V 
pieds de Meſsieurs da Parlement pour leur demander iaſiice.
 ſESSIEVRS.
L La France affſigée ſe vient ietter à vos pieds pour vous demander
Eiuaeqiea niſe enrre ounains, & que vouune efuaſeu pa ux nmonde,
Suppliants de ce Royaume. Elle croit qu’il n’eſt pas neceſſaire de vous ramente¬
uoir ce que dit autrefois vne pauure vefue à Philippe de Macedoine, lors que luy
ayant demandé́ Iuſtice, & en ayant eſté refuſée, elſe luy dit hardiment; Ne veuillez
donc plus eſtre Roy. Elle croit auſſi eſtre inutile de repreſenter à chacun de vous
que voſtre conſeruation dé́pend abſolument de la ſienne, & que ſa ruine traiſne
apres ſoy par vne neceſſité inéuitable, & vne ſuite neceſſaire celle de tous les par¬
ticuliers. Mais à meſme temps qu’elle veut ouurir la bouche, les ſouſpirs & les
ſanglots la luy ferment de telle ſorte, qu’elle eſt contrainte de ſe taire. Permettez
donc, MES SI EV RS, que ie vous diſe en trois mots ce qu’elle vous demande
e cette poſture ſuppliante, & ce que ſes larmes vous diſent. I’ay reduit le tout en
vnligne, afin qu’vn chacun de vous le puiſſe plus aiſément repaſſer dans ſon eſprit.
Corrige preteriruom, rege preſens, cerne futurum.
1. Corrigez le paſſé. . Reglez le preſent.3. Donnez ordre à l’aduenir.
1. Iuſques à quand ſouffrirez vous que par des violences & extorſions horri¬
bles on epuiſe le plus pur ſang des veines de cette pauure affligée? iuſqu’à quand
 permettrez-vous qu’on luy trenche les nerfs, & qu’on luy coupe les mains &
les pieds pour luy faire donner du nez en terre? Vous le ſçauez, Meſſleurs,
que les Finances ſont les nerfs d’vn Eſtat, & que les pauures gens de laCampagne,
les Laboureurs & Ar̃ſans ſont ſesmains, puisq’ils trauaillent pour ſa nourritu¬