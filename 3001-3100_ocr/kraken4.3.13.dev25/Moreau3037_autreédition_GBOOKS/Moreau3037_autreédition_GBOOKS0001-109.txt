o
 Le Roy en ſuitte commanda au Car¬
dinal, au Garde des Seaux, Chaſteau¬
neuf, de Schomberg, & d’Effiat, de
fairé voir les lettres de la Fargis à la
Reine. Ce qu’ils firent tous enlemble,
auec tout le reſpect qui ſe peut imagi¬
ner. Elle recogneat les lettres, & dit
beaucoup de choſes contre Madame
du Fargis ſur l’endroit o elle parle de
la méchante penſée qu’elle a du maria¬
ge de Monſieur & elle, au cas que le
Roy vint à manquer. Elle dit, qu’elle
auoit tant d’auerſion de la perſonne de
Monmfieur, qu’elle ne penſoitpas qu’elle ſe:
puſt iamais reſoulre à vn tel affaire : ce
ſont ſes propres mots.
Sur l’endroit ou la Fargis mandoit
au Comte de Cramail, qu’il enuoyaſt
des memoires à̀ la Reine contre leCar¬
dinal, ledit Cardinal prit la hardieſſe
de dire à la Reine, qu’il ne falloit pas
aller chercher des memoires ſi loing,
que la verité́ eſtoit par tout, que ſi ellel
auoit quelque plainte à faire à luy, il la
ſupplioit tres-humblement de le faire
librement: Elle reſpondit, qu’elle ſe¬
