5o0
d’aduertir madame de Marillac, qu’il
pouuoit luy arriuer beaucoup de deſ¬
plaiſir du retardement qu’on apporte¬
roit à la reddition de la Citadel le, qu’il
eſftimoit qu’il eſtoit bon qu’elle en fut
aduertie, afin que par apres elle ne ſe
plaignit que d’elle meſme.
Le meſme iour 26. Madame de Ma¬
rillac fit ce qu’elle peut pour faire dif¬
ferer l’ouuerture dëscaſſettes, deman¬
dant trois ou quatre iours de delay, ce
qui luy fut refuſé.
Le meſme iour, l’on reçeut aduis du
Sieur de Vaubecour, que d’Attichi,
d’Heudicour, le Meſnil, & vn autre, ſe
voulans ietter dans la Citadelle de
Verdun, auoient eſté pris priſonniers.
Le meſme iour, l’on receut aduis du¬
dit Vaubecour, que Monſieur de Lor¬
raine armoit, toutes ces circonſtances
firent iuger, qu’on vouloit differer
l’enuoy des lettres promiſes pour faire
rendre la Citadelle,expreſſement pour
attendre quelque changemét inopineé.