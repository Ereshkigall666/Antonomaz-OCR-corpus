peut plus eſtre en ma perſonne en aucune façon
vile à ſa Majeſteé́. Ie vous ſeray tres-obligé ſi
vous vous employez en ſorte, que cette grace me
ſoitaccordeé́e, que i’eſtimeray au dernier poinct:
puis qu’elle peut contribür à la preparation de¬
mon honneur, & ie vous prie d’excuſer encore
pour cette ſeule fois mes importunitez.
 tA 
OBSERVATIONS.
 JOvs remarquerez s’il vous plaiſt, dans
 cette Lettre, vn grand flux de paroples, aſ¬
ſez mal rangées: mais nous diſſimulerons plus
aiſement, dans vn eſtranger l’ignorance de no¬
ſtre ſtile, que nous ne ſouffrirons en celuy qui a
pris la qualité de principal Miniſtre de noſtre
Roy le deffaut de iugement, qui parõiſt lors qu’il
publie ce qu’il deuroit cacher. Le Cardinal Ma¬
zarin eſt ſivain qu’il veut paſſer pour vn ſç̧auant
eſcriuain, & enſemble pour vn grand homme
d’Eſtat: Nous oſerons aſſurer au contraire qu’il
n’eſt pas meilleur Secretaire, que Conſeiller,
& que celuy qui en ſes paroles trompe touſiours
les autres, ſe trompe ſouuant luy-meſme dans le
bon ſentiment qu’il a de ſa ſuffiſance. Ce que
nous diſons n’eſt pas ſeulement vn ſujet de con.
 fuſioui pour luy; mais de honte pour nous; qui
 auons ſupporté ſi long-temps le gouuernement