61
quoit ſeulement, eſtant des plus fortes du Pays bas. Cét
fet iugé & tenu pour infaillible par le cõſeil de l’Armee,
5I fut abſolument de ffendu de la Cour par ordre ſecret ap¬
porté par Langlee, en ſorte que ces deux Generaux furent
obligez d’abandonner vne ſi bonne & importante Place,
qu’ils pouuoient & vouloient ſauuer, ſe retirerent & prin¬
drent hacun les troupes qui leur eſtoient ſeparément de¬
ſtenees, & furent aſſieger chacun vne place;, le Mareſchal
de Gaſſion la Baſſee, & le Mareſchal de Ranzau Dixmu¬
de, qu’ils prirent & fortifierent.
Sur ces differentes pertes & gains, la Cour qui auoit
quitté Paris aux premiers aduis de la marche des ennemis,
pour ne pas oü̈ir les reproches de n’auoir ordonné les re¬
creuës, ny leué aucunes troupes, s’en reuint de Picardie à
Paris, & toſt apres s’en alla à Fontainebleau.
L’Archiduc enuoya au mois d’Octobre aſſieger Dix¬
mude auec cin mille deux cens hommes, tant -aualerie
qu’Infanterie: le ſieur de Clanleu auoit eſté́ mis dedans
pour la deffendre auec deux mille huict cens hommes, en¬
tre leſquels eſtoit le Regiment de Piedmont, bien que les
aſsiegez ſe mocquaſſent des aſs iegeans par la ſeule com¬
paraiſon des vns aux autres, outre la bonté́ de la Place: le
Mareſchal de Ranzau s’approcha non tant pour la ſecou¬
rir, que pour en leuet le ſiege, comme il auroit appare m¬
ment faitr, ſans l’aduis de la ſoudaine & inopinee reddi¬
tion de la Place, dont la capitulat ion fut à cette fin faite
incontinent apres l’arriuee de la Cour du ſieur de
Cominges, qui en porta les ordres, ſans que les e nne¬
mis euſſent gaigné aucuns dehors, ny le peuſſent faire de
deux mois.
Clanleu ne fut pas mis en priſon, mais bien à couuert
dans la Citadelle d’Amiens, afin que les cris & les repro¬
ches que luy faiſoient deſia vne infinité́ de perſonnes de
tous ſexes & conditions, pour la honteuſe playe qui venoit
d’eſtre faite dans Dixmude à l’Eſtat & à la reput ion des
armes du Roy, ne luy fiſſent perdre pat ience, & declarer
pour ſa décharge les ordres qu’il auoit eus de faire ce qu’il
auoit fait: il fut bien traité dans la Citadelle d’Amiens, en
Q¬
¬.
1 
!

,
