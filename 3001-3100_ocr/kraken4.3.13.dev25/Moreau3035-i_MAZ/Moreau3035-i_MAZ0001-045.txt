33
& s’y conformer. Ce qui fait connoiſtre juſques à quel point
va le meſpris qu’ils font de tout ce qui vient de noſtre part,
 ainſi que de nos commandemens, & que leur aueuglement
n’eſt pas moindre dans leur deſobeyſſance preſeute, que dans
les de liberations qui l’ont precedée, eſtant du tout extraor¬
dinaire que des ſubjets rejettent en cette ſorte les Lettres de
leur Souuerain, & meſmes eſtant de la ciuilité́ commune de
les bien receuoir de la part des Princes en tout temps, com¬
me nous faiſons meſmes celles qui viennent de la part des en¬
nemis depuis cette guerre ouuerte. C’eſt pourquoy ne vou¬.
lant pas ſouffrir la continuation de cette temerité & inſolen¬
 ce qui va augmentant chaque iour, Nous auons reſolu de ne
rien obmettre pour nous faire obeyr, employant les voyes
conuenables à noſtre authorité pour l’execution de noſtre¬
dite Declaration, & toutes les forces que Dieu a miſes en no¬
ſtre puiſſance pour chaſtier la rebellion de ceux qui oſeront y
contreuenir, ayant fait marcher par deçà pour cette fin plu¬
ſieu:s troupes de nos armées. Et comme il ſeroit bien diffici¬
le de proceder par les voyes militaires contre les coulpables
de cette deſobeyſſance, ſans que le peuple de noſtre bonne
ville de Paris y ſouffriſt quelque peine & incommodité, ce
que nous deſirons d’autant plus éuiter que nous ſçauons tres¬
bien qu’il n’a aucune part au mauuais procedé́ que tiennent
preſentement aucuns des Officiers de ladite Cour, non plus
qu’à leurs factions & cabales precedentes. Nous vous man¬
dons & enjoignons tres-expreſſément par cette Lettre, de
l’aduis de la Reyne Regente noſtre tres-honorée Dame &
Mere, que vous ayez à vous employer par tous moyens à fai¬
re que ladite Cour nous rende vne prompte & entiere obeyſ¬
ſance ſelon la forme & teneur de ladite Declaration, & qu’à
faute d’y auoir ſatis fait dans le temps porté pat icelle, qui eſt
preſentement expireé, vous faciez employer les forces & les
armes de nos bons Subjets de noſtredite ille, pour les con¬
 traindre à nous obeyr, en ſorte que nous puiſſions voir par
effet, comme aucuns des autres habitans d’icelle ne trempe
à ladite entrepriſe ny à leur rebellion, & que nous puiſſions,
ſelon noſtre deſir, retourner au pluſtoſt en noſtredite ville,
y reprenudre noſtre ſejour ordinaire, auec la ſeuré & la
dignité conuenable, & ſelon que le bien de ladite ville & ce¬

1
3
1;
¬

l