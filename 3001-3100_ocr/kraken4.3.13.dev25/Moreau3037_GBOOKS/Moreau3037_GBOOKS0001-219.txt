 202
Tu peux apprendre non d’vn Euangeliſte: mais d’vn Rabbin que pour n’eſtre
pas importune des cris des pauures, c’eitoit non ſeulement dans le plus ſomptueux,
mais aſſi dans le plus eécarté de tous les appartenans de mon Palais, que mes ſens
nageoient dans des délices paſſageres de la vie humaine, &ſi i’eſtois aſſez inhumain
pour ne point mettre fin au ſujet de leurs plaintes au moins ne l’eſtois-ie pas aſſez
pour les ouyr ſans eſtre touché tres-ſenſiblement, en peux tu dire de meſme? Ton
1epos peut-il comme le mien, eſtre troublé par ſes clameurs que la tyrannie a cau¬
ſ́es & cherches-tu, comme ie faiſas pour ſauuer ta douceur, s’il t’en reſte, de ta
cruauté́, la retraite & la ſolitude? Ce n’eſt pas-ce que nous auons apris, il ne ſuffit
point a ta barbare humeur d’auoir, dit-on, deſolé la France, & tu ſeros bien mary
de priuer ou tes oreilles des pitoyables c is de tant d’innocétes victimes ou tes yeux
du plaiſir de les voir immolées a ton inſatiable auarice.
Ce monſtre couronneé qui ſoubs le nom de Neron a iadis tyranniſé l’vniuers ayant
fait mettre le feu aux quatrecoins de la ville de Rome voulut d’vne tour eminente
eſtre ſpectateur de ce tragique embraſement, & tu veux l’eſtre de celuy de toute la
France, que toy ſeul as cauſeé: plus mal-heureux en cecy comme plus inhumain que
ne fut ce Tyran, que l’vn eſtant bien de plus longue eſtenduë tu ne ſçaurois voir
d’vn clin d’œil le mal que tu ſais comme luy celuy qu’il faiſoit.
Si ie voulois acheuer ces deux tableaux de nos vies que ie me contente d’auoir
ébauché, croy moy la mienne fut elle encore depeinte d’vn coloris plus noir tire¬
roit du luſtre de la tienne; mais ie paſſerois les iuſtes bornes d’vn aduis, & mon deſ¬;
ſein n’eſt point de les paſſer ſi ie ne l’ay deſia fait.

Ce n’eſt donc pas faire largeſſe de ton bien, mais reſtitution de celuy d’autruy.
Que ie t’exhorte, Mazarin, puis que celuy n’a rien à donner qui ſemble auoir tout
à rendre: ce n’eſt pas à baſtir des Hoſpitaux puis que tu n’en as que trop fait de tant
de maiſons deſolees, mais a les renter non de ton bien mais du leur, dont ton auari¬
ce & celle de tes Miniſtres complices de la tienne, les a tres-iniuſtement deſpouüil¬
lez.
Les reſtitutions ne ſont ordinairement pas moins malaiſées que neceſſaires au
ſalut de ceux qui en ont à faire, mais pour eſtre difficiles elles ne ſont pas impoſſi¬
bles, & ſi tu voulois rappeller des banques d’Italie les millions que tu y as mis à cou¬
uert quelque diffieulté que tu puiſſe m’alleguer de les faire venir de ſi loin le che¬
 min qu’ils ont à faire de Veniſe à Paris, n’eſt ny plus long ny plus faſcheux que ce¬
luy qu’ils ont fatt de Paris àa Veniſe.
Si la France t’en donnant vne quittance generale veut conuertir ce butin en pre¬
ſent, ie ne t’en parle jlus; mais i’ay bien de la peine à le croire, ſi ce n’eſt qu’elle
vueille te laiſſer cſu’elle te donneroit bien pour la rançon de ſon Roy: mais ſou¬
iens toy que tu ne ſçaurois iuſtement retenir le plus precieux de ces treſors iniu¬
ſtement en leué que tu dois de luy rendre aucéc les autres gratuitement, & qu’il faut
te diſpoſer à rendre compte a Dieu des larmes & du ſang que luy couſte ce qu’elle
n’a oint recouure, & ce que malgré ta malice elle va recouurer. C’eſt l’aduis qu’a¬
uoit à te donner.
M a ARI ,
Ton amy tres-affectionné, Le Mauuais Riche,
