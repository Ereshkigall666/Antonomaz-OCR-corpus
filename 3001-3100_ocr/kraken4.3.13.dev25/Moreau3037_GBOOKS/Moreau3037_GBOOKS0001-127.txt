
110
auoit point d’obiect de liberté́ por luy que dans le Ciel. Et cet abandonnement où
il s’eſt veu dans vn age vigoureux qui le peut rendre plus vtile à l’Eſtat que dans les
chaiſnes Sa patience s’eſt veritablement laſlée,& ſe promettant de r’aſſeurer l’ame
la plus timide, pluſtoſt par la generoſité de ſon cœur, que par vne doeilite trop ſeruile
il s’eſt enfin tiré des fers ſans effuſion de ſang ny violence, pour eſſayer par des ſou¬
miſſions & des reſpects libres de diſpoſer leurs Maieſtez à luy faire Iuſtice.
Il nes’eſt pas pluſtoſt aequis la liberté́ qn’il ne l’ayt de nouueau engaǵe au ſerui¬
ce de l’Eſtat, & que par les lettres qu’il s’eſt donń l’honneur d’eſcrire a la Reine, à
Monſeigneur le Duc d’Orleans, & aà Monſieur le Prince, il n’ait donné toute l’aſſeu¬
rance de ſa fidelité qu’il a fait appuyer de la parole de ſes amis, pendant leſquelles,
les artifices de ſes ennemis vonta tels excez, qu’eſteignã̃t la grace qu’on peut eſperer
des bontez de la Reine, il n’y a lieu du Royaume où les promeſſes d’vne prodigieuſe
 recompenſe, n’ayentexcité́ les aſſaſſins qui font enqueſte de ſa perſorme, & dont le
chef connuſous le nom de Hamel Saucerye a paru dans la plus grãde partie des ter¬
res du Duc de Vendoſme, employãt toutes ſortes de ruſes, & meſme le ſacrilege auee
profuſion d’argent pour ſuborner leurs vaſſaux & auoir la teſte du Duc de Beaufort,
pour laquelle entrepriſe pendant le plus preſſant befoin de la guerre, les troupes de¬
ſtinées à l’eſcorte de cét aſſaſſin ont eſte, vont & viennent où ſon deſlein le conduit.
Ce procedé ioint au refus de toutes les offres & ſouſmiſſions reſpectueuſes qu’a fait
le Duc de Beaufort, l’eſloigneroient hors des frontieres du Royaume, ſi ſon abſence
priſe pour crime ne donnoit aduantage à ſes ennemis, & s’il n’auoit eſperance de ſa
iuſtifcation & de ſa ſeureté ſous la protection de la Cour, apres qu’elle aura veu le
fonds du procez commencé contre luy, & reconnu par toutes les informations faites
de l’authorité d’icelle qu’il ny a pas lieu d’adiournement perſonnel, ſi ce n’et contre
l’accuſateur partie ſecrete & faux teſmoins..
Il eſt vray que ſi l’on s’arreſte ſeulement aux lettres patentes du
le crime y eft monſtrueux & horrible, mais ce n’eſt pas la commiſſion ny la plainte
qui font les charges ſuiuant les loix & ordonnances dans leſquelles il n’a point en¬
cores eſté́ veu, qu’vn deſſein ſans execution d’atté̃ter à la vie d’vn particulier, ait eſté
conſidere en Iuſtice.Il ne ſe trouuera point en tout le procez de charges qui puiſſent
ſeulement prouuer vn deſſein, tant s’en faut qu’il y ait preuue de l’auoir voulu exe¬
cuter. Il ne ſe trouuera point non plus d’Arreſt ny d’ordonnance aſſez fauorables aux
eſtrangers, pour dans le Parlement les mettre en autre conſideration que de perſon¬
nes particulicres & priuées: & partant la plainte de ce luy qui ſe fait l’obiet du deſſein
dont il eſt l’aceuſateur & la partie ſecrete, ne peut pas eſtre conſiderable par aucun
aduantage de ſa fortune, tant que les Ordonnances, & les Arreſts duP’ar lement, ſub¬
ſiſteront. Voila pour la qualit́ du pretendu crime: quant à la preuue il n’y en a aucu¬
ne, & s’il y a eu des teſmoins ouys, c’eſt par l’artifice de la partie ſecrette, & pour don¬
ner quelque apparence au commencement d’vn procez qui authoriſaſt l’empriſon¬
nement, quoy que cette partie ſecrete n’ait eſpargneé ny menaces ny promeſſes peur
ſuborner les teſmoins, deux deſquels Braſſy & Aancourt Penſionnaires de la partie
ſecrette, & enrichis de ſes hien faits depuis l’accuſation, tenoient lors deſdites infor¬
mations & premieres procedures, logis de prix dans Paris, & n’entroient comme pri¬
ſonniers à la aſtille qu’a la rencontre de Meſſieurs les Commiſaires de la Cour:Il¬