
nais encore de conſcience, & obligerez tout vn grand Royaume, que vous allez
malheureuſement diuiſer par vos pratiques, & expoſer au pillage de ſes ennemis
dont iuſques à preſent il a glorieuſement triomphé & en particulier ferez vn ſin¬
gulier plaiſir à celuy qui eſt de cœur & d’affection,
MONSIEVR,
Voſtre Amy.
 Ee
LA CASSANDRE FRANCOISE, AVEC
le Reueil-matin des Pariſiens.
g Aſſandre auoit ce mal-heur de n’eſtre pas écoutée, bien qu’elle ne rmanquaſt
 iamais en ſes Propheties. Son frere Laocoon Prince Troyen eſprouua la
 meſme diſgrace, il crie tant loin qu’il peut; Ne laiſſez pas entrer dedans
voſtre ville cét homme eſtranger, ce Sinon Archimatoys,ce perfide, ce cheual arti¬
ficieux: Il y a dedans ce cheual vne legion d’ennemis, qui ſont coõiurez a noſtre ruine.
Caſſandre eſt le ſymbole de la Prudence, qui deuine mieux que Noſtradamus,
auec tout ſon barragoüin de Centuries; Mais c’eſt vne vertu contraire à la pruden¬
ce des hommes vains & ambitieux: Car elle ſert diſcretement de la lumiere où elle
eſt touſiours eſleué́e, & la plus haute induſtrie de ces gens icy eſt de ſe cacher en
mal-faiſant, ils imitent l’Autruche, qui penſe en cachant la teſte, que le reſte du
corps eſt inuiſible.Or il y a vne veuë, il y a vn œil qui les é́claire, il y a vne Prudence
au deſſus d’eux qui les mire & les couche en joüe de cinquante lieuës, & qui les ca¬
nrde comme des oyſons dedans vn marais.
Il y a vne Caſſandre qui predit tous les mal-heurs qu’ils doiuent cauſer, qui pre¬
uoit que leurs coniurations & leurs monopoles ne vont qu’à la ſubmerſion de tout
vn peuple. Le mal eſt que Caſſandre n’eſt pas ́coutée en ſes predictions, non plus
que Laocoon ſon frere,c’eſt à dire le bras droict, &la force de la Prudence, qui veut
preuenir les calamitez qu’elle a preueuës, il crie, comme i’ay dit, gardez-vous de
Iaiſſer entrer ce cheual dedans vos murs; Mais Laocoon à beau crier, & les ſerpens
ſymboles de la Prudence ont beau enuelopper ſes enfans en la preſence de tout le
peuple, pour ſignifier que la meſme Prudence le conduit, & que ſes paroles enfan¬
té́es de ſa Raiſon & d’vn bon Eſprit, meritent toute autre creance. Le cheual plein
d’hypocrites & de teſtes maſquées entré dans la miſerable ville Capitale de tout le
Royaume, on deſtruit les murs pour le faire monter à ſon ayſe, & ſi haut que tou t
l’Vniuers en peut voir le faiſte. Voyla donc le Royaume expoſeé à toutes ſortes de
malheurs. O fatale incredulité des hommes! Tous les bons eſprits affcctionnez à la
France,ont predit le mal qui nous enuironne en ces temps. On auoit predit le deſ¬
ſein horrible d’vn Eſtranger, ſçauoir eſt de bruſler la ville de Paris la nuict deNoel.
On auoit pas oublié d’aduertir que l’on priſt garde à la Baſtille durant des tenc¬
bres, ou cet Ennemy comme le demon, ireuait qt es qrem deuoret, par le moyen de
ſes traiſtres & de ſes eſpiõs, iuſques aujourd’huy Dieu a’deſtourné ces deux derniers
accidens. Mais il y a vn troiſieime qui ſe couuc & ſe couure: Prenez-y bien garde,