373
 Tellement qu’ l’iſſuë d’vn Te Deu glorieux, & pendant les atelamations des peu¬
ples, l’on arreſte priſonniers Monſieur de Broulel, Monfieur de Blancmeſnil Pre¬
ſidenx aux Enqueſtes, l’on enuoye des lettres de Cachet à Monſieur Laiſné, à Mon¬
ſieur Loyſel, à Monſieur Benoiſe, & à pluſieurs autres Conſeillers. L’onva enco¬
re a main armée au logis de Monſieur Charton Preſident des Requeſtes du Palais
pour ſe ſaiſir de ſa perſonne, il y en a encore beaucoup d’autres que l’on prepare pour
vn ſanglant ſacrifice, & pour immoler a la paſſion & a la vengeance duCardinal Ma¬
arin & de ſes complices, qui comme ces oyſeaux de proye, ou ces beſtes de carnage,
ne ſe repaiſſoient que de ſang, & encore du plus innocent & du plus pur.
Les Habitans de Paris ayant donc conſideré cette action auec horreur; & que l’op¬
preſſion du Parlement eſtoit vne aſſeurance infaillible de leur ruine, & de tous ſes
ſubjets du Roy; Ils prennent les armes pour redemander leurs Peres & leurs verita¬
bles Protecteurs, parce qu’ils ſçauoient bien que la porte de la Iuſtice eſtoit fermée
il y auoit long-temps, & qu’il n’y auoit que la force & l’eſpouuante qui peuſt obli¬
ger les Minitres de les rendre, & empeſcher les conſpirations qu’ils auoient faites
ur des teſtes ſi Illuſtres & ſi precieuſes à l’Eſtat.
Le Parlement neantmoins ſe contante de la ibtté́ de ſes priſonniers, & des rele¬
gueés dans les Prouinces, quoy que dans cét eſtat i! peuſt perdre facilcment les enne¬
mis, qui eſtoient à la merey de deux cent mil hommes ſous les armes, & qui eſtoient
maiſtres de leur vie & de leur ſalut.
La Reine meſme qui auoit veu le peril deuant les yeux, auſſi bien que le Cardinal
Mazarin, qui fut preſt trois ou quatre fois de ſe retirer, ſe ſentit tellement obligée
de la fidelité du Parlement, qui par l’authorité ſeule de ſon Arreſft auoit fait baiſſer
les armes, qu’elle en teſmoigna publiquement ſa gratitule, ayant meſme enuoyé
querir le Preuoſt des Marchands & les Eſcheuins, pour laſſurer que la prudence &
la bonté des Pariſiens dans cette rencontre ne s’effaceroient iamais de ſon eſprit &
de ſa memoire, & qu’elle s’en reſouuiendroit eternellement. Qu’elle ſçauoit bien
qu’il y auoit de mauuais François, qui voloient perſuader qu’elle auoit deſſein
d’emmener le Roy hors de Paris, & de ſe reſſentir des Habitans & du Parlement
tout enſemble, mais qu’elle leur proteſtoit au contraire, que ſon cœur & ſon affe¬
Ction eſtoient entierement pour eux, & qu’elle trouuoit la perſonne du Roy en ſi
grande ſeureté́ dans Paris, que s’il y arriuoit quelque deſordre dans ſon abſence,
elle ne croiroit pas le pouuoir mieax arreſter que par ſa preſence, & par l’amour
que le peuple auoit pour luy. Que c’eſtoit donc vn faux bruit & de malheureux ſoup¬
cçons des ennemis de l’Eſtat, &de ſa felicité́, afin de cauſer quelque deſordre, &
d’arrcſter l cours de nos victoires, qui ſeroient bien-toſt cimentées par vne Paix
generale & vniuerſelle, qu’on preparoit auec ſoin pour la gloire du Royanume, & la
grandeur de nos Alliés.
 Totes ces paroles prononcées par la bouche d’vne Reine, qui eſtoit particulie¬
rement obliǵc au Parlement, deuoient ſeruir de puiſſans oſtages de la bonne volon¬
té & d la bicrirlance de ette Princeſſe. Mais quelques iours apres l’on fut bien
eſtonne d’apprendre, que leRoy eſtoit ſorty de grand matin de Paris, ſans t ambour
& ſans trompette, comme vn larcin que l’on faiſoit au peuple, a qui ſor deroboit
ſon Maiſtre & ſon Soumerain.
A: a ilj