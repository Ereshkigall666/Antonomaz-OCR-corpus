1 
 r

03
i
396
deſia trop que de pandonner, puis que cette pitié la rendoit cruelle enuers ſon peu¬
ple,ne gardera pas long-temps ſon indignation contre des Iuges équitables, qui
n’agiſſent que par Remonſtrances, & qui ne luy demandent qu’vne ſeule grace,
c’eſt de leur permettre de s’oppoſer à des monſtres, qui veulent en deſolant la Fran¬
ce ruyner vn Royaune que Louys le Iuſte en mourant a confie à ſa garde, & qui eſt
l’heritage de ſes enfans.
Car il faut dire à la gloire de la fidelité de Paris, & que toute l’Europe l’entende.
Si cette Ville, à qui on a fait connoiſtre ſes forces, & qui peut mettre trois cens mil¬
le hommes ſous les armes, n’euû̂t voulu ſe tenir ſimplement ſur la defenſiue, on eût
veu dés la pointe du iour qui ſuiuit l’effroyable nuict où l’on enleua ſon ieune Mo¬
narque, des Chefs genereux à la teſte de tout le Peuple, qui euſſent eſté auec cent
mille Soldats redemander leur Roy à ſon Rauiſſeur, pour ne point parler de ce
qu’on a peu faire depuis durant les autres expeditions militaires, où les Generaux
du bon party pouuoient faire du coſté de S. Germain vne puiſſante diuerſion, lors
que le mauuais Miniſtre n’auoit plus de Bouclier pour le deſendre.
L COMPLAINTE DES PAVVRES A LA
Reine Regente Mere du Roy, Contre le Cardinal Mazirin.
In puteo veriras.
Neque vrgeat ſuper me puteusos ſuum, Pſ. 68.
 ADAME,
 C’eſt la miſere perſecutée, qui dans ſon dernier deſeſpoir implore vo¬
ſtre clemence, pour trouuer quelque alegement au mal qui la rend indiſcrette, &que
le temps ne peut guerir: mais bien alterer; La pieté́ qui fait ſon ordinaire retraite
dans les cœurs, qui ne ſont pastout à fait de roche, doit ſeruir de regle & de frain à
la fougue de nos paſſions dans les affairesqui nous ſont les plus ſenſibles, c’eſt la ver¬
tu naturelle des hommes, & qui ſe trouue inſeparablement attachée à la pniſſance
des Grands: Voſtre Majeſté, Madame, la poſſede auec tant d’auantage, elle en pro¬
duit des effets ſi admirables, qu’il faudroit eſtre meſchant iuſques a la rage pour
n’eſperer de voſtre bonté le remede de nos maux.
Les Druydes qui ſacrifioient les hommes tout vifs à la ſuperſtition, qui faiſoient
leurs ſubjets eſclaues malheureux de leurs cruautez, les faiſaas viure & mourir dans
vne honteuſe ſeruitude, ſe ſont touſiours neantmoins laiſſez fleſchir à la priere des
pauures, & ont eu en partieuliere recommandation le bien du public. Ie ne mets
point de comparaiſon entre vne vertu qui donne de l’eſtonnement aux Anges, &
vne impieté qui faiſoit horreur auxhommes: Mais ie ſupplie V. M. Madame, de
conſiderer que ce n’eſt pas vn Parlement qui ſe proſterne à ſes pieds, elle pourroit
les ſoubconner de leur propre intereſt; Ce n’eſt pas quelque illuſtre coulpable, elle
 auroit loy de conſulter ſa politique & ſa raiſon; mais c’eſt la voix de mille & mille