333
Il eſtima ſur tout, que pour maintenir la liberté legitime ; qui fait regner les
oys dans le cœur des Peuples, elle ne permettoit iamais qu’aucun particulier s’e¬
ſtendiſt en trop grande puillance au preiudice de la Souueraine; pource qu’elle ſça¬
 uoit par les lunieres que Dieu donne aux Amas qu’il deſtine pour regir ſes Eſtats,
combien ſes eſtabliſſemens ſont contraires aux vrayes regles de bonne police, en
toute ſorte de gouuernemens, & ſpecialement aux Monarchiques, qui ont pour
loy fondamentale, qu’il n’y ait qu’vn Maiſtre en titre & en fonction; de ſorte qu’il
eſt touſiours honteux au Prince & dommageable à ſes ſujets, qu’vn particulier
prenne trop de part ou à ſon affection ou à ſon authorité́, celle-là deuant eſtre
communiquée à tous, & celle-cy n’appartenant qu’aà luy ſeul.
D’ailleurs voſtre Parlement auoit ſujet de croire, que la propre experience de la
Reine voſtre Mere luy ſeroit vne garde fidelle, pour la guarentir de cét accident;
ayant veu pendant le temps de ſon mariage en deux notables exemples du Mareſ¬
chal d’Ancre & du Cardinal de Richelieu, combien l’éleuation d’vn ſujet en trop
grande faueur & authorité auoit eſté diforme, iuſques à quel point elle auoit eſté
redoutable au Roy & intolerable à ſes Peuples.
Elle auoit veu ſous le gouuernement de ces puiſſances les plus ſaintes Loix vio¬
 lées, les Compagnies les plus celebres auilies, les perſonnes de toutes conditions
opprimées, ſans reſpecter les Royales, non pas meſme la ſienne & celle de la feuë
Reine voſtre Ayeulle. Bref il n’y a rien eu de ſi ſacré qu’elle n’ait veu profaner par
leur inſolence & par leur ambition, ny rien de ſi cher à l’Eſtat qu’elle n’ait veu
 conſacrer à leurs intereſts.
Toutes ces conſiderations, Madame, nous eſtoient des gages aſſeurez, que pen¬
dant voſtre Regence nous ne pourrions tomber en de ſermblables mal-heurs. Mais
comme c’eſt le defaut ordinaire des bons ( quelque illuminez qu’ils ſoient ) de n’a¬
uoir pas aſſez de défiance des Meſchans, pource que leur interieur eſt touſiours
 couuert de bonne apparence, que plus leur poiſon eſt dangereux, plus ils le renadent
agreable au gouſt, & que d’ailleurs les Princes entre tous les hommes ſont les plus
cxpoſez à leurs ſurpriſes, ayans plus de bien entre les mains; il eſt arriué́ que le
Cardinal Mazarin, eſleué par le Car dinal de Richelieu, nourry dans ſes maximes
ambitieuſes, & formé dans ſes artifices, ſuccedant à ſon miniſtere, a ſuccedé pareil¬
lement à ſes deſſeins. Il n’a pas pluſtoſt eu l’honneur de voſtre choix au maniement
des affaires, qu’il n’en ayt abuſe, & qu’oubliant ſon deuoir & les obligatious qu’il
auoit à ſa Bienfactrice, ſuiuant l’exemple de celuy qui l’auoit inſtruit, il n’ayt
dreſſé tute ſa conduite à vſurper la ſupréme authorité, dont vous eſtes la tutrice.
De naniere que dés lors iuſques a preſent nous l’auons veu Maiſtre de la perſonne
d Royſous le nouueau titre d’Intendant de ſon education, & diſpoſer ſans reſerue
des Charges, des Dignitez, des Places, des Gouenemens, des Armes & des Fiman¬
ces; conferer tores les graces, ſans vous donner part à la gratitude; ordonner les
peines, vous en l iſſant toute l’enuie; & qu’en effet tous les Subjets du Roy &leurs
fortunes parriculieres, auſſi bin que la fortune publique, sõt en ſa ſeule dependace.
De la il et a. riué, Madame, que comme les intereſts de ceux qui entreprennent
ſr l’authoriŕ ſouueraine, ſont touſiours contraires à l’intereſt du Souuerain, nous
 auons veu ſous ſon miniſtere vn vſage de Politique eftrange & toute oppoſeée à nos