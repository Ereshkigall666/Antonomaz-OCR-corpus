4e8
de luy, aà cauſe de la foule du peuple, il fut contraint d’eſcrire ces trois mots dans vn
morceau de papier addreſſez a Auguſte, & les ietter dans ſon ſein, Leue toy bourreau,
ſi que les ayant leus il le leua à l’inſt ant, & quitta le troſne de Iuſtice.
L’Hiſtoire de France nous ſert icy de l’exemple d’vne fidelit́ inſigne d’v
Miniſtre, ou Conſeiller du Prince, en la perſonne de Philippes de Comines
ſieur d’Argenton, appellé aux plus grandes afaires du Royaume, ſous les
Roys Louys XI. & Charles VIII. Cé́t excellent Miniſtre eſtoit ſi Religieux
à bien, & fidellement ſeruir ſon Prince, & l’Eſtat, qu’il euſt mieux aymé́ mourir
que d’eſtre noté d’aucune marque de laſcheteé, ny de diſſimulation aux affaires auſ¬
quelles il eſtoit employé, & euit eſtimé eſtre crime de deguiſer au Prince les
choſes autrement qu’elles n’eſtoient, & euſt creu n’eſtre moins coulpable de
luy donner des bons & neceſſaires Conſeils, que de l’offenſer en ſa perſonne, aux
negotiations qu’il entreprenoit auce les Princes & Eſtats Eſtrangers, pour les
affaires du Roy ſon Maiſtre, il diſoit ſon aduis ſur l’euenement qu’il en fal¬
loit attendre, ſans flatterie ny déguiſement, ne voulant rien relaſcher de ce
qui regardoit l’honneur du Roy, le bien de ſon ſeruice, & la reputation de les
armes: non plus qu’aux Conſeils où il eſtoit appellé, lors principalement
qu’il y alloit d’entreprendre quelque guerre, en laquelle l’argent qui en eſt
le nerf eſt neceſſaire, ſi la neceſſit́ vouloit que les leuées s’en fiſlent ſur le peu¬
ple. Il eſtoit d’aduis que les affaires vrgentes le permettant, on leueroit vne
certaine ſomme limiée, ſans autre ſurcharge, laquelle le Roy meſme ne
pouuoit impoſer ſans octroy des trois Eſtats, ainſi ce gand Miniſtre, mais
amateur de la reputation de ſon Maiſtre, trauailloit d’auantage à entretenir l’a¬
mour du Roy auec ſes peuples, que de les luy rendre mal affectionnez par des ſur¬
charges extraordinaires.
Sous le commancement du regne de Charles Empereur & Roy d’Eſpagne, &
durant qu’il demeura en Flandres, il eut pour Miniſtre, & tres-fidelle Con¬
ſeiller le ſieur de Cheures, extraict d’vne Noble famille de Gand, & à cauſe
de ce, le Roy Charles qui auoit auſſi pris naiſſance à Gand, le prit en affe¬
cCtion, & eſtant encores Miniſtre le voulut auoir touſiours prés de luy, pour
diſpoſer, tant des affaires qui regardoient ſa perſonne, & ſa Maiſon, que cel¬
les de ſes Royaumes & Eſtats.
 Sa conduite en ſon Miniſtere fut telle, qu’au lieu que les autres Miniſtres veu¬
lent eſtre ſeuls au Gouuernement, ſans ſouffrir des compagnons, le ſieur de Che¬
ures au contraire employoit ſon credit à faire obeyr ceux que le Roy employoit aux
affaires, tant en Eſpagne qu’ailleurs, & qu’ils y fuſſent maintenus, eſtimant que
le ſeruice du Roy y ſeroit mieux entretenu, que quand il change de Gouuerneur
& de Miniſtre: ſon humeur pleine de candeur, auec laquelle il traictoit, ne fut pas
pourtant ſans donner ny couurirent; vn iour il ſceut que le Doteur Adrian Flo¬
rent Doyen de Louuain Precepteur du Roy Charles, fut par luy enuoyeé Ambaſſa¬
deur en Eſpagne, ſa charge eſtant en apparence pour les affaires du Gouuernement,
mais pluſtoſt pour nuire au ſieur de Cheures, & meſnager ſa diſgrace enuers la Rei¬
ne Ieanne ſa Mere, & l’Infant Ferdinand ſon Frere, qui ayant ſceu ceſte reſolution,
quoy qu’il eut raiſon d’en conceuoir vne grande iniuſtice contre le Docteur Adrian,