356
tous les Parlemens & toutes les autres Villes dont Paris eſt comme le Chef; ce fai¬
ſant eſtre en Eſtat de ſe rendre Maiſtre d’vn Royaume deſolé,ou de le partager aucc
ceux qui luy ſont neceſlaires pour exeeuter ſes entrepriſes, ou en faire tomber la
meilleure parie entre les mains des Eſtrangers, pour y prendre ſa retraite & y
 trouuer ſon eſtabliſſement-¬ l y a grande apparence qu’il eſt dſ-ja d’accord auec
eux?puis qu’il retire les garniſonsde nos frontieres au meſme temps qu’ils ſont pui¬
ſamment armez & qu’il met le trouble dans le Royaume qui eſt tout ce quſes Eſ¬
pagnols ont touſiours deſiré. Pour peu qu’onait de ſens nevois-on pas ſatrahiſon
à deſcouuert par cette derniere action, ſes circonſtances & ſes ſiuiittes. Votre
Majeſteé enleuée par ſurpriſe, voſtre Perſouneen ſoa pouuoir, vous ayant ot les
Capitaines de vos gardes, Gens de condiion & de probiteé, la Letere enuoyé́e à
l’Hoſtel de Ville, qui declare que le Parlement a conjureé contre ſon Prince, vne ſe¬
conde Lettre qui luy commande de nous traitter comme criminels de leze-Majeſté,
ce qui n’alloit pas aà moins que de nous faire deſchirer par le Peuple, & caſer vn
maſſacre General dans Paris la Vil le eſtant au meſme temps bloquée, les paſſages
ſaiſis, & les deffences faites à tous les lieux circonuoiſins d’y porter des viures. Peut¬
on regarder tout ce procedé qu’on ne voye quand & quand que la conjnration eſt
telle, que nous la repreſentons à voſtre Majeſteé́. Conjuration deteſtable, mais
Conſeil funeſte & barbare, qui ne peut auoir eſté pris ſans que le Demon qui marche
les tenebres y ait preſidé, & que les Anges tutelaires de la France en ayent eſte
bannis.
Sire, nous appellons icy tout ce qu’il y a d’Armes vrayement Francoiſes, pour ſe
joindre a nos ſentimens & à noſtre conduite,a l’exemple de ces perſonnes Illuſtres,
qui ont ſignalé deſia leur zele en cette occaſion; afin de confondre promptement
 Auheur de tous ces maux, deliurer voſtre Perſonne de ſes mains, & retirer voſtre
Lſtat de ſa ruine. C’eſt la l’vnique voye de ſalut: & ſiſon party ſubſiſte quelque
temps, la France eſt perduë ſans reſource.
Si nous eſtions ſi mal-heureux que de ſuccomber, le Cardinal Mazarin demeu¬
reroit Maiſtre d’vn Eſtat aſfoibly, qu’il partageroit auec ceux qui l’ont aſſiſté ſi no¬
ſtre reſiſtance ne fait que balancer les affaires, nous verrons naiſtre à noſtre grand
regret, vne guerre ciuile, qui donnera loiſir aux Eſtrangets d’entrer en France & de
ſe joindre audit Cardinal: les Eſpagnols eſtant bien aſſeurez que nous ne pounons
auoir intelligence auec eux; parce qu’il eſt impoſſible que les intœreſts que nous
auons à la conſeruation de la Monarchie, à cauſe de nos charges qui en dependent,
puiſſent com̃tir auec leur deſſcin. D’où voſtre Majeſté peut iuger à quelle ex¬
tremité l Cardinal Mazarin vous a reduit, vous ayant jetté dans la neceffité ou de
le perdre bien-toſt pour vous ſauuer & la fortune publique, ou de perdre vos plus f¬
delles Seruiteurs & voſtre Eſtat conjointement.
Sire, dans le mouuement perilleux où nous voyons la fortune penchante de voſtre
Royaume nous nous trouuerons obligez de iuſtifier noſtre conduite à voſtre Majeſté
& à toute la France. Nous ſerions inconſolables, ſ nons ne croyons auoir ſatis-fait
 à tout ce que la Iuſtice & la Prudence deſiroient de nous, pour éuiter ou eſloigner
l’accident où nous ſomes tombez, l’vn & l’autre nous ont obligez de mettre la main
au ſoulagement de vos Peuples, qui ſuccomboient ſous le faix, afin d’em peſcher leur
nne