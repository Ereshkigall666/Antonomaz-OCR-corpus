745
eſt trop iudicieux pour ecroire auec Roboam, que ſon petit doigt et p’us fort que
tout le corps de ſes peres, &quand il voudroit s’eſleuer à leurs deſpens & à deur ho¬
te, il eſt trop ſage pour n’eſtre pas perſuadé que c’eſt icy la cauſe eDieuqui combat
pour nous au mlieu de nos armées.
 Outre ce mal-heur qui regarde la vie & la tonſcience, il arriuera ſans doute que
ſes belles iourné́es que les François ont chommées comme autant de feſtes, ne vi¬
uront plus dans leur memoire, pource que les homaes ſont naturellement plus por¬
tez à ſe reſſouuenir des maux qu’on leur a cauſez, que des graces quanleuv a faites,
que les biens-faits s’eſcriuent deſſus le ſable, & les iniures ſur le marbe & fur le
bronze. Il arriuera que les aeclamations puiques ſe changeront tout d’vn coup
en imprecations ſecrettes; qu’il perdra ſapls belle gloire en perdant l’amour des
peuples; & quand la poſteriteé s’entretiendra de Rocroy, de Pribourg, de Nortlin¬
guen, & de Lens, elle ne manquera point de parler de Paris preſſé d’vn ſiege, d’vn
vſurpateur maintenu contre l’authorité Royale, de Parlemens interdits, de morts
horribles, de ſancuaires pphanez, de femme & de vieges vioĺes, d’innocens
perſecutez ou meurtris, & d’vn ſacrifice effroyable de tant de perſonnes de toutés
conditions, de tout aage,& de tout ſexe de qui le ſang doit famer vne eterniteé tou¬
te entiere. Comme on dit que Dieu chaſtie l’iniquité des peres ſur leurs enfans, il
eſtendra cette haire ſur les deſcendans de eux qui auront preſté le conſentement
ou la main à l’horreur de ces ſpectacles, & fera paſſer ce mal-heur du trone aux
br anches.
Il arriuera par vne raiſoncontraire que les autres qui ſe ſenontarmez en faueur d
Roy & de la luſtice, ſeront comblez de benedictions & de loüianges, que la felicité
des peres ne manquera pas de couler anec leur ſang dans les veines de leurs enfans,
& qu’ils procureront à toute leux poûterté plass de bon-heur qu’elle n’en pourroit
tirer des plus fauorables influences des Aſtres. S’il eſt vray ce que dit Pauſanias
dans ſes Attiques, que cent ans apres la iournée de Marathon, les paſſans enten¬
doienx encore le hanniſſement des Caeaax, & le bruit des Trompettres & des Ar¬
mes au meſme Iieu ou la bataille s’etoit donné́e, i’oſe dire que ceux qui viendront
long-temps apres nous, entendront ſortir des cris des ſepulchres par tout où l’on
aura combatu, & que ceux de qui les anceſtres auront cauſé toutes nos miſeres,
ſeront frappez de frayeur & de pitié à cette merueille prodigieuſe. S’il eſt vray en¬
core que les villes d’Afrique qui eſtoient autrefois aſſiegées par des Lyons n’en
peurent eſtre deliurées que par le ſpectacle des Lyons qu’on pendit aux aduenuës;
il eſt certain que la Fcance neſera libte des Partiſans qui l’ont preſſé́e de toutes
parts, & qui l’ont reduitte aux extremitez dernieres, qu’apres er auoir fait pendre
par toutes les places publiques, pour eſpouuanter lesaatres, & pour aller au deuant
de ceux qui auroient le meſme deſſein de lrperdre. Pourueu que la mort du Car.
dinal Mazatin deuienne l’exeinple des voleurs & des eſtrangers, la France ſe re¬
mettra de ſes deſordres auec le temps, mais ſi on luy ouure des paſſages pour ſa ſor¬
tie, & qu’on fauoriſe ſa fuitte, elle doit auoir auſſi peu de ſujet de ſe reſiouyr, que ce¬
luy de qui on aurroit enleué tous les biens & brulé tous les heritages, & qu’on voa¬
droit conſoler en luy remonſtrant qu’on auroit ſauué l’autheur de ſon deſeſpoir &
deſa niſere. De quelques trouppes que nos enaemis ſe puiſſent preualoir tous les