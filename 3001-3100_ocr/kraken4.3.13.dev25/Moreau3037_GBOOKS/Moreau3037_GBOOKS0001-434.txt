417
que Pon veut introduire la mode de France, pour vſer de leurs termes, c’eſt à dire
donner à des Miniſtres inſolens le pouuoir de tout faire & de tout rauir, que voila
toute la ville de Londres, non pas dans les pleintes, mais dans les menaces; Ce
n’eſt pas le deſeſpoir, où la miſere porte les hommes, qui les pouſſe dans cette ex¬
tremité́, puiſque ce peuple joüiſſoit d’vne abondance & d’vne liberteé parfaite: La
ſeule crainte du mal & exemple de la Erance, dont ils entendens les gemiſſements,
plus aigus que ceux de la mer qui les ſepare de nous, les porte à cette violente pre¬
caution. N’eſt-ce pas que la longueur de nos maux nous y a endurcis, & qu’il nous
eſt arriué comme à ces vieux galeriens, qu’on ne ſçauroit faire ſortir des galeres, à
cauſe de habitude qu’ils y ont priſe. Vne tyrannie de quarante ans ne nous anime
pas, & la ſeule image de nos maux fait horreur au peuple de Londres. Le Parlement
arme, il empriſonne, il couppe des teſtes, & pour comble du malheur du party Roya¬
liſte, les mauuais confidents du Roy le font ſortir de Londres, afin de rompre la
chaiſne qui ſvniſſoit à ſon peuple, pour renuerſer tout ordre & la felicitéde ’Eſtat.
Les Bourgeois de leur coſté aſſiſtent le Parlement de tout leur pouuoir, ils gardent
Vveſtmonſter, qui eſt comme noſtre Palais, & les aduenuës de la Ville, ou les fem¬
mes meſme trauaillent à quelque legeres fortifications. Leur zele ne tient pas ſeu¬
lement au fonds du cœur, mais il va penetrer iuſques au fonds des bourſes: on ne ta¬
e perſonne, il ſuffit qu’il y ait vne place publique où chacun porte ſon argentou ſa:.
vaiſſelle, où les fermmes les plus riches portent leurs joyaux, & les-mediocres leurs
deſiceints & leus aiguilles de teſte, c’eſt vne choſe que ceux qui ont la moindre
habitude auee les Anglois peuuent ſçauoir. Il eſt bien vray q’on tenoit compte de
tout ce qu’on receuoit, & qu’on enregiſtroit le nom des perſonnes, auec promeſſe
du Parlement & de tous les corps de Eſtat, de reſtituer le tout apres les guerres.
Les plus aiſez acheptoient les reuenus des Eueſques, qui n’eſtoient pas encore en la
poſſeſſion du Parlement, & les terresdu Royaume d’Irlande, quand ilſeroit reduic
ſous leur obeïfſance.
Ce zele ne ſe limite pas à ſenceinte de leurs murailles, ils leuent vne puiſſante ar¬
mé́e d’habitans de Londres pour aller au deuant de leurs ennemis, & preſentent ba¬
taille à l’armé́e Royale preſque toute compoſée de Nobleſſe. Ils combattent cou¬
rageuſement, & la ſeule Caualerie prend la fuite pluſtoſt par la timidité de leurs che¬
uaux, que de leurs hommes. Cependant ’Infanterie ſouſtient iuſques à la nuict ſans
que la victoire ſe declare, ny pour vn party ny pour autre. Leur ardeur ne s’eſt
point ralentie leſpace de ſept à huit ans, ils ont touſiours contribueé gayement aux
frais de la guerre, & lors qu’il a fallu marcher en campagne, ils s’y ſont portez com¬
me des ſoldars les plus aguerris, teſmoin le ſiege de Gloceſter, où ſe fit vne des bel¬
les actions qui ait ſignalé́ les troubles d’Angleterre. Le Roy ayant deffait toutes les
trouppes du Parlement, aſſiege la ville de Gloceſter à cinquante lieuës de Londres
ou enuiron, Le Parlement n’ayant pas les moyens ny le temps de leuer vne armé́e,.
propoſe aux Bourgeois de ſe mettre en campagne, ils y conſentent gayement, & ſans
s’arreſter aux larmes de leurs femnes & de leurs enfans, marchent vers Gloceſter, oa
ils ne ſont pas encore arriuez, que le Roy leur vient au deuant pour les combattre, ils
ſeretirent, le Roy les nourſuit, ils marchent de nuict & le iour campent en des licux
aduantageux, enfin le Roy les attaque,il y perd beaucoup de monde ſans les pouuoir¬
Ggg