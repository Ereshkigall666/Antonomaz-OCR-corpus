
 
567
comme Regent, vous pouuiez bien les traiter en Eſcolicrs.
Ce n’a pourtant pas eſté par leur aduis ( Meſſer lles que pout vous rendre Mi¬
ſtre de la perſonne du Roy, vous auez eafſé ſa garde de Mouſquetaires à cheual;
car s’ils euſſent connu ce deſſein, ils n’euſſent pas manqué́ de le deceler. Vous leur
diſtes bien que la dépenſe en eſtoit inutile. Et ſur ce pretexte ſordide, vous oſtâtes
au Roy cette ſeureté incorruptible, & qui ſans comparaiſon, eſtoit plus neceſſaire
à vn Roy mineur, qu’elle n’eſtoit au feu Roy ſon Pere, qui l’auoit eſtablie par meu
conſeil. En éffet, comme vous eſtes naturellerment ſi vilain, & auare, que les bien¬
faits que l’on reçoit de vous, ſont à voſtre aduis, comme autant d’exactions qu’on
vous fait, les ſots pouuoient croire que c’eſtoit par bon meſnage que vous retran¬
chiez l’entretien de ces Gardes: mais les Sages virent bien que le Chef vous en dé¬
plaiſoit, pour ce qu’il eſtoit trop genereux, pour ne s’oppoſer pas à vos pernicieux
deſſeins, quand il vous prendroit enuie de les executer. Vous ſçauiez bien que ce
petit Corps, dont la dépenſe n’euſt pas couſté en dix ans, ce que vos eſcuries, vos
ballets, & vos flateurs ont conſommé en moins de trois, eſtoit remply de Gentils¬
hommes courageux, bien vnis, &que le feu Roy eſtimoit comrme autant de Capitai¬
nes, & vous eſtiez bien informé, qu’eſlans proches de la perſonne de ſa Majeſté, ils
euſſent genereuſement empeſché le rapt que vousen auez fait deſia pluſieurs fois,
apres auoir enleué l’eſprit de la Reine, par vos induſtries caprieuſes, & remplies
d’impoſture & de calomnie. Vous eſtes poltron, deffiant & traitre, de ſorte que
quand vous n’adiouſteriez pas le menſonge à ces qualitez qui vous ſont toutes na¬
turelles( grands defauts, dont i’ay touſiours eſté exempt) vous feriez tant de faux
pas, qu’a la fin vous y peririez, ſt vous n’y preuoyez de bonne heure. Mais afin qué
vous puiſſiez les employer vtilement pour vous ſauuer du peril où̀ ie vous voy. Né
vous fiez plus aux flateurs qui vous retiennent, ny à voſtre preſomption, & apres
auoir derobé le bien de la France, deſrobez-vous d’elle ſecrettement, & au plu¬
toſt ſi vous eſtes ſage; & ſi vous eſtes homme de probité, ie vous conſeille de reſti¬
tuer.
Il ne faut pas que vous vous eſtonniez ſi ie vous reproche vos trahuiſons, pourquoy
rebutaſtes-vous en l’an 1644- vne perſonne de qualité́, auec qui i’auois moy-meſme
negocié, par des lettres eſcrites de ma main, & par perſonnes interpoſees, pour la
rednction du Royaume de Naples, & ſa reünion à la Couronne de France? Direz¬
vous point encore, comme vous auez deſia fait, par vne fourberie autant imperti¬ 
nente que fauſſe, que vous craigniez, que ce Seigneur venu de quatre cens lieuës, ſur
la foy de mes deſpeſches qu’il vous monſtra, auſſi bien que celles des ſieurs de Cha¬
uigny & de la Barde,ne vous aſſaſſinaſt, & que vous auiez receu vn aduis d’Italie,
qu’il eſtoit venu en France vne perſonne de ce pays-la pour vous poignarder?
 Mes lettres, celles d’vn Secretaire d’Eſtat, & du ſieur de la Brde, qu’il vous fit
voir, deuoient-elles point diſſiper cette terreur Panique? mais qui plus eſt, ne ſça¬
uiez vous pas cette negociation? & ſuppoſé que vous euſſiez eu quelque ſuiet de
ſoupçon, ne pouuiez-vous pas negocier auec luy par l’entremiſe du ſieur de Chaui¬
gny, ou de quelque autre perſonne ſecrete, & fidele à ſa Maieſté, & mettre par cet¬
te voye voſtre vie hors du peril, & faire meſme punir l’aſſaſſin ſi l’aduis ſe fnſt trcu¬
ué veritable? Deuiez-vous le laiſſer huit mois entiers à̀ Paris ſans conferer aue