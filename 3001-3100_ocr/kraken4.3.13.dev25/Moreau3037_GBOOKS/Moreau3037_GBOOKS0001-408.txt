591
uent vn iour luy reprocher de n’auoir pas monſtŕ aſſez de vigueur, & de gene¬
roſité à s’oppoler aux leuées exceſſiues de deniers faites depuis la Guecrre , ſoubs
le pretexte des deſpences neceſſaires pour la ſupporter, de n’auoir pas empeſ¬
ché comme il pouuoit vne ſi prodigieuſe diſſipation, de Finances, puiſqu’il eſt
notoire que par vn bon meſnage auec la moitié des deniers qui ont eſté leuez ſur
le peuple, on pouuoit entretenir la Guerre & ſatis-faire à toutes les charges du
Royaume, & pour ce qui eſt de la Ville de Paris ſa conduite dans les mouuemens
populaires, s’eſt trouuee ſi legitime &e ſi aduantageuſe au bien du ſeruice du Roy;
qu’elle a meriteé́ des remercimens de la propre bouche de la Reine, deffence dau¬
tant plus legitime, qu’outre les raiſons qu’ellea de ſa neceſſité, elle eſt ſpeciale¬
ment entrepriſe pour ſe garentir de la Tyrannie dans laquelle le Cardinaſ Maza¬
rin pour aſſouuir ſa cupidité́ & contenter ſon ambition veut reduire tout le Roy¬
aume, en opprimant la ſliberté publique auec es forces du Roy, de laquelle les R0¬
mains & tous les penples de la terre ont eſteé ſi jaloux que pour conſeruer vn bien qui
leur a-eſteéſi cher & ſi precieux, ils n’ont Eſpargné ny leurs biens ny leur vie, qu’ils
ont touſiours hazardé librement & coutageuſement pour la dé́fendre, mais ſur
toutes les Nations les François, ceét ancien peuple dAllemagne, ont eſté ama¬
teurs de leurs liberceé, car pour manquer de la paſſion qu’ils ont eü de maintenir
leur liberté, ils ont pris ce nom de gloire & d’ambition de francs ou Franç̧ois, pour
montrer l’auerſion qu’ils ont eü de la tyrannie, ſi ennemie de la nature de l’hormme
ſi opposée aux Loix du Chriſtianiſme, & au nom & empire d’vn Roy Tres-Chre¬
ſtien, Enfin deffenſe d’autant plus iuſte qu’elle eſt encor entrepriſe pour empeſcher
le renuerſement des Loix fondamentales de tout le Royaume qu’iſ medite & pre¬
pare, reſtabli les choſes dans leur premier eſtat, retirer le Roy qu’il nous a volé
de ſes mains, de la perſonne duquel le Parlement eſt reſponſable à tous les Eſtats
du Royaume & à tous les Princes de la terre, & paruenir à ſon retour en ſa bonne
Ville de Paris, ſi deſiré de tous les gens de bien & pour lequel on fait tant de prie¬
res à Dieu, comme eſtant celuy qui doit changer nos jours d’afflictionen des
iours de joye & de réjoü̈iſſance, rapporter la tranquillité paſſeée & donner moyen
au Parlement & a la ville de Paris de luy continuer les ſeruices & deuoirs ac¬
couſtumez.
Et que les Partizans, ces Oyſeaux de proye, ces tyrans du Peuple, ne diſent
point que le Parlement a cherché la refornation de l’Eſtat dans vn temps hors
de ſaiſon, & que leurs deliberations ont apporté́ vn notable preiudice aux affai¬
res du Roy, & ont empeſché la leuée desdeniers, & qu’ils ne comparent point
cette defence à des Ligues, Traittez & confederations, leſque lles ont eu leur
Cours de temps en temps depuis l’eſtabliſſement de la Monarchie; Car lors
que le Parlement à trauaillé à la reformation de l’Eſtat, le mal eſtoit dans
I’extremité, & il euſt eſté ſans remede ſi on euſt tardé d’auantage pont y
apporter la gueriſon, pour ce qui eſt de la leuée des deniers, elle a eſté ſeule¬
ment retardé́e & non empeſchée & les quatorze millions que le Cardinal Ma¬
arin a amaſſez depuis la declaration, font bien voir qu’elle n’a point faict de
tort aux affaires du Roy, & qu’au contraire, elle y a beaucoup ſeruy, & les Partiſans