5n1
nes des Princes de ſes benedictions, de ſes remonſtrances & de ſes anathemes.
Auſſi remarquons-nous, que ceux qui ont deſtruit les Monarchies, ont premiere¬
ment ſapé́ la Religion, comme il eſt arriué́ à Geneue, en Hollande, en Angleterre
& ailleurs; apres la Religion, ils exterminent la Nobleſſe, & degenerent enfin
dans vne democratie. Doncques rien ne dément ſi fotrt l’orrible calomnie du Car¬
dinal Mazarin contre les Parlemens, que l’vnion qu’ils ont auec ces deux colom¬
nes de la Monarchie, qui en ont iugé́ la ruyne infaillible, s’ils ſe détachoient de la
Iuſtice, qui eſt la gloire & l’appuy de l’vne & de l’autre de façon que ſi la Monar¬
chie doit tomber, ce doit eſtre entre les mains du Cardinal Mazarin, qui eſt deſti¬
tué de ces trois puiſſances qui la ſouſtiennent, puis qu’il s’eſt rendu l’Egſiſe ennemie
par ſa ſimonie & par ſes impietés, la Nobleſſe par ſon inſolence & ſon ambition,
& la Iuſtice par ſes crimes & par ſes iniuſtices.
La preuue de cela eſt aiſée, puiſque les Prelats arment pour le Roy & les Parle¬
mens. Que le Par lement de Paris a ouuert les bras à vn Prince du Sang, frere du
Chef de nos ennemis, qu’il court au deuant de tous les Princes & Seigneurs qui
veulent prendre part au deſſein qu’ils ont de reſtablir la gloire de la Monarchie,
qui periſſoit dans la ruine de toutes les parties qui la compoſent, bien loing de chaſ¬
ſer les Reines alliées au Sang Royal, comme firent les Anglois. Nous nous tenons
heureux d’auoir icy la Reine d’Angleterre, & luy en donnons des teſmoignages
ſenſibles, par vne penſion plus proportionné́e à la miſere du temps, qu’aà la grandeur
d’vne ſi vertueuſe Princeſſe.
I’adjouſteray la ieuneſſe de noſtre Roy, qui le rend innocent de tous les attentats
du Cardinal, qu’il deteſtera vn iour, plus que le Roy ſon Pere ne deteſta la memoi¬
re du Marquis d’Ancre. Dieu veuilſe qu’il n’en ſçache point mauuais greé́ à la Rei¬
 ne ſa Mere, comme fit le Roy deffunct, & qu’il n’en veuille point mal aux Princes,
qui au lieu de luy conſeruer ſon Eſtat floriſſant, le luy remettront entre les mains, i
Dieu ne nous aſſiſte, dans vne miſere & confuſion eſpouuentable.
LA DECADANCE DES MAVVAIS
  ¬ A
  
Miniſtres d’Eſtat.
-ae ’¬
R Ntre les actions qui nous lient d’affection auec noſtre prochain, il ny en a
 point dont les chaiſnes ſoient plus fortes, & les liens plus indiſſolubles, que
L celles qui forment les biens-faits, & qui font naiſtre les courtoiſies: C’eſt
par ces douces contraintes d’obligation que le cœur ſe ſentant amoureuſement deé¬
taché de ſa propre place, paſſe tout entier en la perſonne de qui lnous auons receu
la faueur. C’eſt cét eſprit animant toutes choſes, cét eſprit d’amour & de grace
qui vnit les Eſtats, qui maintient les Couronnes, & qui fait viure les peuples dans
vne eternité de concorde.
Mais la ſonueraineté́ de nos deſirs, qui peut eſtre bien moins bornée dans nos
cœurs, que les richeſſes ne le ſont dans les Royaumes; cette flame deuorante de