117
Aniens, afin que les eris & les reproches que luy faiſolent deſia vne infinité de per¬
ſonnes de tous ſexes & conditions, pour la honteuſe playe qui venoit d’eſtre faite
dans Dixmude a l’Eſtat & à la reputation des armes du Roy, ne luy fiſſent perdre
patience, & declarer pour ſa deſcharge les ordres qu’il auoit eus de faire ce qu’il
auoit fait: il fut bien traité́ dans la Citadelle d’Amiens, en ſortit comme il y eſtoie
entré, braue Caualier & bon François.
Ces mauuaiſes intelligences de, Mareſchaux de Gaſſioun & de Ranza eſtant ſ
publiques, que non ſeulement les Officiers, mais tous les ſoldats de leur armée
les en blaſmoient, le Mareſchal de Gaſſion declara pluſieurs fois & formellement,
que le Cardinal Mazarin non ſeulement les fomentoit, mais les ordonnoit pour
deſtruire toute, les bonnes diſpoſitions qu’il y auoit pour les proſpéritez de la
France, laquelle il vendoit à l’Eſpagne: le Mareſchal de Ranzau qui ſuiuoit les
ordre de ce grand Miniſtre, ſe laiſſa quelque fois entendre en cette conformité,
peſtant contre ſoy-meſme d’eſtre forcé a faire la guerre tout autrement qu’il n’a¬
uoit appris, & qu’il ne ſe deuoit faire.
Pendant cette Campagne de 1647. le Prince de Condé fut enuoyé en Cata¬
logne pour y conquerir toute l’Eſpagne, non ſelon l’apparence, mais ſelon l’eſpe¬
rance que le Car dinal Mazarin luy en donnoit, lequel auſſi fin & meſchant, que le¬
Prince eſt genereux & vaillant, luy ayant perſuadé́ cét employ, luy fit accroire
que la porte de toutes les conqueſtes ſouhaitables, & de la gloire à laquelle ce
Prince a toùjours viſé, eſtoit Lerida; Qu’il falloit aller droit à cette Place, ſans
s’amuſer ailleurs, quelques bonnes diſpoſitions & apparences de meilleurs ſuccez
qu’il y peut auoir.
Cela reſolu entre le Prince& le Cardinal, afin que ce ſecret d’eux deux le fuſt par¬
faitement, & ne pûteſtre dé́couuert que par l’vn d’eux. Il ſe trouua pourtant dans
Lerida vne armé́e preſque auſſi forte que celle du Prince, ſans qu’il y euſt de troup¬
pes dans aucune des autres place, que le Roy Catholique a dans la Catalogne, qui
les peuſſent deffendre ſi elles euſſent eſté attaqué́es, pace qu’on ſçauoit bien en Eſ¬
pagne qu’elles ne le ſeroient pas, & qu’on nedeuoit s’attacher qu’a Lerida, que ce
Prince ſſiegea vaillamment, la conſidera prudemment; & l’ayant bien reconnuë,
& pluſieurs autres choſes enſemble qu’il pourroit dire, s’en retira heureuſement,
ſans tomber dans le piege qu’on luy auoit tendu.
Toutes le, choſes qu: le Cardinal luy auoit d’ailleurs promiſes, luy manquerét
en la plus grande partie, & ce Prince fut obligé d’y ſuppléer par ſa valeur & ſon
bon-heur, & d’hazarder à totes occaſions vne perſonne ſi cherie de la France &
ſi redoutée de l’Eſpagne, bien que ſes principaux Officiers luy repreſentaſſent
pluſieurs fois que s’il eſtoit neceſſaire de s’expoſer aux perils de la guerre, il n’eſtoit
pas juſte de le faire à ceux de la trahiſon.
Le Comte d’Harcourt, plein de vie & d’honneur, peut dire ce qu’il apprit quãd
il ne prit pas Lerida, qu’il auoit aſſiegé́ l’anné́e auparauant: Il ſe ſouuiendra de ce
que les Catalans ſe ſont plaints, & les Caſtillans vantez, la douleur & la ioye ex¬
altant de groſſes veritez dans leurs excez, en manifeſterent d’eſtranges en Cata¬
logne.
La Campagne de 1647. fniſſant auec la vie du Mareſchal de Gaſſion, toute ſox
P iij