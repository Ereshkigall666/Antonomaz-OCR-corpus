
451
glorieuſement gaignées; Il vet diſi, non ſeulement fauoriſer les Eſpagnols, mais
l ſemble qu’il vueil le auſſi confmer & deſtruire le nom François, en allumant le
feu dans la Muiſon Royalle, en declarant la guerre au plus ce lebre Parlement du
monde, & à la plus belle & admirable ville de l’Vniuers: bref les furies inferna les
ont tellement eſchauffé ſon ame perfide, ambitieuſe & ingrate, que le venin qu’il
exhale & le feu qu’il en iette ſeroient capables de nous perdre de fonds en comble,
fi la main ſecourable du Tout-puiſſant ne nousdeffendoit contre ce denature vi¬
pere, & ſi nous ne ſçauions que toutes les Puiſſances celeſtes ſont armées à ſa ruine,
& que le Dieu des vengeances décochera bien-toſt les traits les plus aigus de ſa co¬
lere contre cét inſolent Salmoné́e.
Ouy, nous en lommes aſſeurez par l diuine honche de Ieſus-Chriſt qui nous a
annoncé la fin tragi que & miſerable de cét orgueilleux, & afin que perſonne n’en
doute, ie m’en vay vous décrire ce qui ſe paſſ dans la Cour celeſte ſur ce ſuiet.
Le grand Apoſtre des Gaules, le glorieux S. Denis Patron de cette Monarchie, &
l’admitable ſainte Geneuiefue Patronue & protectrice de la ville de Paris, ayans co¬
gneu les malicieux & deteſtables deſſeins que le Mazarin auoit contre toute la
France, & notamment contre le Parlement & contre le peuple de Paris, & voyant
que ſi cela continuoit plus auant que la ruine & la deſolation entiere de l’vn & de
l’autre eſtoit ineuitable, quitterent promptement les ſieges rayonnans de gloire, ſur
leſquels ils s’eſtoient aſſis alentour du Troſne de Dieu; & s’allerent proſterner aux
pieds de la Tres-ſaincte Trinité, qui comprend vn ſeuil Dieu dans ſon triangle; &
intercedans pour la France, prierent le meſme Dieu qu’il luy pleuſt d’appaiſer ſa
colere, & de retirer les fleaux de la guerre & de la famine qui menaçoient les Fran¬
çois: Alors le Tout puiſſant reſpondit par la Sacrée bouche de ſon Fils, ces paroles
pleines de iuſtice & de merueille: Ne vous eſtonnez pas, Bien-heureux Saints,ſi les
iniquitez des Franç̧ois m’ont obligé à deſployer mes verges contre-eux, & ſi eſtant
leur pere, l’affection que ie leur porte m’oblige à les chaſtier: Mis ſoyez aſſeurez
de la continuelle protection que ie veux porter au Royaume des Fleurs de Lys & à
ſon ieune Roy, lequel ie veux combler de toutes mes graces & bencdictions, ren¬
dant ſon Regne paiſible & ſa perſonne triomphante de toutes les Nations de la
Terre: & encore qu’il vous ſemble que mon indignation ſoit extreme: Conſolez¬
vous & vous reſiouiiſſez, & aſſearez les François de ma part, que ie feray bien-toſt
trebucher ce ſuperbe Tyran qui les veut perdre, & que ie vengeray ſon ingratitude
dans ſon ſang; Ie ſuis le Dieu de Paix, & le iuſte Iuge, qui briſeray comme du verre
cét orgueilleux, & qui remettray ce Royaumeen ſa premiere ſplendeur, donnant
repos aux affſigez, & confuſion à ceux qui ont perſecnté les innocens, & comme ie
ſuis le Dieu Tout-Puiſſant, qui ſonde les cœurs & les penſées des hommes: Ie ſçay
bien que ce meſchant dont ie me ſuis ſeruy pour chaſtier toute la Chrſtienté, n’a
iamais conceu que des choſes mauuaiſes, pour enfanter les max qu’il a faits,
& que ſon ambition extreme & ſon aarice inſatiable l’ont po:lé à commet¬
tre pluſieurs trahiſons contie le Royaume de France, duquel ie vous ay eſta¬
bly Patrons & Conſeruateurs; & que ce meſchant a ſecrettement fait ſa Pai x
auec le Roy d’Eſpgne, qui eſt ſon Prince naturel, aux deſpeus de toute la
EFrance qu’il a ruinée, a deſſein de la rendre ſi foible qu’elle ne peut ſe defendre
L1I i