total dudit Tribut n’excedera il pas de beaucoup la fuſdite ſomme de ſix vingt mil¬
lions de liures.
Touchant la finance d’Offices tres-vtiles & neceſſaires, montant à pareille ſom¬
me que ledit Tribut, elle eſt certaine & indubitable: Car pour la perception dudit
Tribur, il conuiendra créer & eriger en titre d’Offices des Receueurs particuliers
dudit Tribut, ſinon eu chacune Parroiſſe, au moins en chacune eſlection, Preuoſté,
on Chaſtelenie, & des Receueurs Generaux en chacune Prouince: Auſquels attri¬
buant des gages au denier dix de leur recepte, ils financeront par conſequant à rai¬
ſon du denier dix. Et par ainſi ladite finance montera à pareille ſomme que ledit
Tribut. Et cette finance pourra ſeruir au rembourſement des Officiers deſdites
Tailles & Gabelles qui demeureront eſteints & ſuppriniez. Et ſeront leſdits Of¬
ces de nouuelle creation en relle eſtime, que les riches ne ſçachans mieux employer
& aſſeurer le profit de leurs moyens, les rechercheront de telle ſorte, qu’en moins
de ſix mois il ne s’en trouuera point à debiter.
Et quant à l’augmentation, voire doublement dudit Tribut, en moins de trois
anneées ſuiuantes, le Roy ſe peut promettre & aſſeurer, que faiſant iouyr ſes ſub¬
iets deſdites franchiſes & immunitez, les peuples voiſins & eſtrangers deſireux de
participer à leur felicité, ne ſouhaitteront rien tant, que la faueur & la grace d’eſtre
admis & aggregez au rang & au nombre des ſuiets de ſa Maieſté: Qui eſt vn moyen
treſpuiſſant pour l’accroiſſement & proſperité de ſon Eſtat & Empiſe, & par lequel
ſadite Maieſté s’aquerra plus de Prouinces ſans guerroyer ny combattre, que de
 villes par la force de ſes armes: Et par conſequent vne grande & continuelle aug¬
mentation dudit Tribut.
Pour ce qui regarde la Milice & Police ſuſmentionnée, enſemble l’équitable &
facile exercice & execution de toutes les propoſitions cy-deſſus, il ſe peut voir pars
vn petit traitté ey tenu ſous-ſilence, pour éuiter prolixité: Auquel auſſi ſe verront
les grandes vtilitez & aduantages qui en reuiendront, tant à̀ l’Egliſe qu’à la No¬
bleſſe & au tiers Eſtat.
Et d’autant que les pauures Mandians ne doiuent eſtre oubliez en ladite police, il
s’y verra auſſi que les riches & bien ayſez, contribuans ſeulement chacun deux de¬
niers par iour, cela montera à plus de vingt millions de liures par an: Ce que ioint
aux reuenus des Hoſpitaux & aumoſnes d’ancienne fondation, ſuffira pour bien &
deuëment entretenir leſdits paures, en telle ſorte qu’il n’en ſera plus veu aucun
mandiant en tout le Royaume de France.
Voylà comment par vn bon ordre & ſaine Police, & au moyen d’vn petit & le¬
ger Tribur, Dieu ſera glorifieé, le Roy grandement honoré & magnifié, ſes peu¬
ples & ſubjets ſoulagez & rendus tres-heureux; & les pauures, qui ſont les freres &
imembres de Ieſus-Chriſt noſtre Sauueur & Redempteur, aſſtez & ſecourus en
leus miſeres & neceſſitez.
Et au contraire par l’vſage des Tailles, & de la diuerſit́ & multiplicité des Subſi¬
des & Impoſts, ſur toutes ſortes de marchandiſes & d’entrées, & par la pernicieuſe
couſtume de les mettre en party, & d’en affermer la perception à vn nombre effrené
de Partiſans, Fermiers, ſous-Femiers & Exacteurs, qui n’ont pour but principl
qgue leur auarice & profit partieulier, non ſeulement les Roturiers & taillables