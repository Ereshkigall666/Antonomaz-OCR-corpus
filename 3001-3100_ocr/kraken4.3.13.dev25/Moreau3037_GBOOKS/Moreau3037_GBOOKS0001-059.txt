¬.
42
rannie, ce fameux & celebre Parlement me deuoit ſeruir de tuition, ſi mes deſſeins
auoient eſté iuſtes.
Et d’autant que ie ſçay que ce grand & equitable Iuge d’honneur Monſieur de
 Brouſſel eſt vn des membres qui compoſent ce fameux Senat, lequel auec d’autres
Illuſtres priſonniers qui ſont comme Peres & protecteurs des oppimez, s’eſtans
oppoſez à mes deſſeins, ie les aurois precipitez dans vne longue priſon, n’eſtoit que
le peuple anié contre moy, a ſeruy d’obſtacle en le deliurant par force, comme
eſtans lappuy & protection; c’eſt pourquoy leur clemence & debonnaireté me ſera
fauorable,
Ie n’obmettray à demander pardon à tous les Bourgéois & Concitoyens de la plus
noble, maieſtueuſe & peuplée Ville du monde, qi enferme en elle le plus grand
Monarque de Vniuers, Paris, de laquelle i’ay volu rauir ce grand Magiſtrat &
Senateur d’honneur Monſieur de Brouſſel, afin qM’eſtant priuée d’vn ſi noble & ver¬
tueux homme, ie peuſſe plus facilement faire reſſentir à ceſte auguſte Ville les ef¬
fets de ma puiſſance, que i’ay immoderée dans les exactions que ie luy ay fait reſ¬
ſentir, mais ie proteſte que les affaires preſentces & preſſantes de ’Eſtat, m’ont ſeruy
d’inſtrument pluſtoſt que ma volonteé, qui n’a eſté qu’à faire paroiſtre toute man¬
ſuetude.
Finalement ie coniure la France de ne me vouloir aceuſer de ſa ruine totale, il eſt.
vray que i’y ay contribué, mais ça eſté pour tirer d’elle quelque ſubſiſtance pour op¬
primer ſon ennemy, qui n’eſt autre que celuy du Roy, ou bien pour s’oppoſer à
ſes pernicieux & iniuſtes deſſeins, neantmoins de tous les griefs & torts pretendus,
ie la ſupplie me pardonner auecautant d’affection, comme ie fais à tous ceux qui dé́¬
chirent ma reputation, & qui taſchent à opprimer par leur calomnie le credit que
i’ay acquis dans la Cour.
Itemerrce dernier article, pardonne à tous ceuxqui ont conſpiré & conſpirentà
ma pérte, qui ſont autheurs du ſouſleuement du peuple de ſes armes & Barricades.
t pour conclurre ce preſent Teſtament i’aduouë & confeſſe auoir eu quelque
amour propre & intereſt particulier, dans l’inclination naturelle que i’ay euë à faire
quelque progrez & fortune dans ce Royaume,& eſtant venu à chef de mes deſſeins
& eſſuyeé́ toutes les difficultez qui me ſeruoient d’obſtacle, & m’eſtant pour ceét effet
ſeruy de quelque voye illicite, ie prie le Createur ne me denier le pardon, afin que
mon ame ne ſerue de proye à ſa Iuſtice vangereſſe qui demande la reſtitution, la¬
quelle n’eſt en mon poſſible; c’eſt pourquoy ie coniure tous ceux qui declament
contre moy( dans idée & la veuë qu’ils ont des torts qu’ils ſe perſuadent
auoir receu de moy) de me pardonner, proteſtant que ſi cette tempeſte peut eſtre
appaiſée ſans perte de ma vic, ie taſcheray à accroiſtre ou appointer les affaires ai
ſoulagement dupeuple.
Et d’autant que i’ay fait le preſent Teſtament eſtant intimidé par apprehenſion
du peuple, s’il n’eſt ſi correct, où dans le ſtil ordinaire, ie prie meſdits Executeurs
teſtamentaires le corriger & le faire mettre en deuéë forme par Notaires Royaux ou
ordinaires, auſquels ie donne toute puiſſance, moyennant qu’il neſera adiouſteé ny
diminue aux ſuſdits articles. Fait ce 9. Aouſt1648.
Signé
IvS Maz arin.
.