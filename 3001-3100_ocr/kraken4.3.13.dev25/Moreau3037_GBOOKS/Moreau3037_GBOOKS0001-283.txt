a266
La premiere, & la plus importante de toutes les fautes que Meſſieurs les Miniſtres
ayent faittes dans les occaſions preſentes, c’eſt de n’auoir pas eu le bien de l’eſtat pour
obiet, mais pluſtoſt leurs intereſts particuliers, qui eſt iuſtement la cauſe efficiente de
a Tyrannie, ou pour mieux dire de l’oligarchie qu’ils vouloiét continuer en France,
ou elle eſt eſtablie depuis vingt-cinq ou vingt-ſix ans. Ils vouloient que les reuenus
du Roy fuſſent touſiours en party, & qu’il ſe trouuaſt des perſonnes qui luy auançaſ¬
ſent de l’argent, parce qu’ils entroient eux-meſmes dans ćt infame negoce, & que
ſous le nom odieux des Monopoleurs, ils exerçoient vn iudaiſme d’vſures, & de rapi¬
nes plus pernicieux à l’eſtat, que la circonciſio meſme, puiſque celle- cy aſt ſoufferte
dans des eſtaes floriſſans, & bien policez, & que l’autre ne le ſçauroit eſtre lõg-temps
ſans leur cauſer vne ruiue inéuitable: celle-cy ne retranche qu’vne ſuperfſuë, &
 l’autre ſucce le ſang, & deuore les entrailles du peuple. Quelle honte de voir entre
les mains des traitans les Finances que les ſujets donnent à leur Prince? Qu’elle in¬
iuſtice que des voleurs facét baâtir des maiſons à la ville,& à la campagne des deniers
qui n’auoient eſté deſtinez que pour entretenir l’éclat de la maiſon du Roy, & les
dépenſes de la guerreque de meſehans valets preſtent à lear maiſtre, ce que les bons
luy auoient donnéMais encore de quelle façon le luy preſtent-ilsauec des vſures qui
reuiennent au centuple. O la vilaine induſtrie, qui a trouué le ſecret d’vne multipli¬
cation ſi abominable, & d’vne fecondité qui eſt auſſi contraire aux loix de Dieu, qu’a
celles de la Nature? Les Alchimiſtes ſe vantent de certaine poudre de proiection,
qui conuettit tout les metaux en celuy que l’on eſtime le plus; mais il n’ont iamais
eu ſi bonne opinion de leur art, qu’ils en ayent eſperé les meſmes auantages que les
vſuriers de leurs partis, & de leurs auances. Certes ſi iamais l’arreſt du Senat Romais
que les Iuriſconſultes appellent Macedonien a eu lieu, il ledoit auoir en cette rencé¬
cre. Noſtre Roy eſt mineur, &quoy qu’il n’ait pas emprunteé pour fournirà ſes débau¬
ches, comme les ieunes Romains qui donnerent occaſion au Senat de fulminer con¬
tre ce fameux vſurier, toutesfois l’argent que les Macedons de ce temps-cy luy ont
preſté́ n’a point eſté employé à ſon auantage, il eſt auſſi-toft rentré dans leurs coffres
qu’il en eſt ſorti, tellement que le Roy n’eſt pas ſeulement deſchargé de l’obligation
ciuile, qui ne lie que les maieurs, mais encores de l’obligation naturelle, puis qu’il n’a
rieu receu, &qu’il a’a fait que ſeruir d’vne couuerture à des exactions criminelles.
La ſeconde faute de Meſſieurs les Miniſtres fut Iempriſonnement des Magiſtrats,
qui n’eſtoient coulpables que pour n’auoir pas voulu conſentir à leurs meſchancetez,
en cette iournée que l’on auoit choiſie pour loüer le Dicu des armé́es du bon ſuccez
de la noſtre.Horace tua ſa ſœur, parce qu’au lieu de ſe reſiouyr de ſa victoire, elle s’af¬
fligeoit de la perte de ſon amant, ſes larmes eſtoient pures, & toutefois ce victorieux
s’imagina que c’eſtoient autant de taches, qui effaçoient le luſtre de ſa gloire. Quel
traitement eut-il fait à des perſonnes inditferentes, qui au lie de remercier lesDieux
de ce temps-la, euſſent troublé la feſte de ſon triomphe, par des empriſonnemens des
Senateurs, & des Senateurs incorruptibles. Auſſi tout le monde ſçait l’euenement
d’vne iniuſtice ſi nouuelle, & ſi hors de ſaiſon que celle-la.
Ces Meſſieurs ayant mal reüiſſi dans ce pretendu enleuement des Senatenrs, en fi¬
rent en ſuite vn autre encore plus extraordinaire; parce qu’ils n’auoientpas peu oſter
au Roy ſes fidelles conſoillers, ils voulurent oſter le Roy à ſes meſmes conſeiller, & à