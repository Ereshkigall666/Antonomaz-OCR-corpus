252
qui eſtoient couuerts d’eſcailles trenchantes & pointuës, qui auoient les queuéës en
 formes d’hallebardes, & comme vne fraize de tuyaux ſemblables à des pitolets Ie
vous proteſte que cela me doana de l’eſpouuante, & vn preſage preſque certain
des malheurs qui ont ſuiuy.
L Cad. Vous reſuiez,  vous vous imaginez auoir veu tout cela.
L Caſaiſte. Cela n’eſt point ſans exemple, & qui plus eſt, les eftets nue demen¬
tent pas.
Le Card. Mais ſi toſt qu’il fit iour, on ſç̧eut noſtre depart à Paris, qu’en diſoit-on?
en quel eſtat ſe trouua le Bourgeois?
Le Cſuiſte. Monſeigneur, imaginez vous vne flotte qui vogue dans vn grand
 calme, les voiles enfĺes & le veat en poupe; le pilote de chaſque vaiſſeau dort
agreablement dans ſa cabane, au murmure des eaux, qui viennent flatter ſon naui¬
re, quelques-vns des Matelots en font autant, cependant les autres racommodent
les voiles & les cables, les autres cherchent les fentes & les endroits les plus mala¬
des du vaiſſeau pour les radouber, d’autres s’armuſent à ſacrifier d’vne bouteille de
vin au Dieu Neptune, & d’autres plus enclins à la melancholie, gouſtent vn conten¬
tement reſueur dans la peſche, bref chacun ſe repoſant ſur la ſerenité de l’air
& la bonace de la mer, bandonne le ſoin de ſon nauire, & ſuit le plai¬
ſir que la nature ou ſon inclfhation luy demande. Mais au fort de ce calme &
de cette negligence vniuerſelle, le Ciel commence à s’obſcurcir, le Soleil diſparoift,
ſa lumiere cede à celle des eſclairs Eole ouure ſon antre & laſche la bride aux plus
furieux des vents; Boré́e, Aquilon & les autres ſe reſpandent ſur la Campagne
mouuante, la mers’enfle & s’eſmeut, & la pluie qui tombe d’enhaut d’vne roideur
nompareille, enfermant les vents entre deux eaux, leur donne vne telle force, par
l’oppoſition qu’elles appo rtent à leur cours, que l’on entend des ſifflemens & des
 hurlemens eſpouuantables. Les Matelots eſtourdis de ceét orage impreueu, cou¬
rent aux cordages & aux voiles, les Pilotes au gouuernail, & les perſonnes inutiles
aux prieres. Vous voyez l’horreur & la crainte peintes ſur les viſages d’vn chacun,
le Pilote accuſe les Matelots de leur negligence, & les Matelots accuſent le Pilote
de peu de iugement & de preuoyance. Le mal eſt plus fort que le remede, le mai¬
ſtre maſt eſt emporté́, les antennes ſont briſées, les cordages ſont rompus, & il ne
reſte plus que le gouuernail, encore eſt-il a demy fracaſſé, les ancres ſont inutiles, il
faut obeyr à la tempeſte, ſe laiſſer aller au gré de l’onde & du vent, & ſe ſeruir le
mieux que l’on peut du gouuernail, pour euiter les bancs & les rochers, & ſe ſauuer
d’vn abſolu naufrage. Perſonne n’a regret de faire vn ſacrifice de ſes plus riches
marchandiſes pour appaiſer la mer, on deſcharge le vaiſſeau de ce qu’il porte de
plus precieux, & tous autres ſecours humains eſtans fermez, on recourt aux vœux
& aux prieres.
Le Caird. Cette deſcription-la eſt bien poëtique.
Le Caſaiſte. Vous voulez dire pathetique Monſeigneur. Elle ne la ſçauroit trop
eſtre, poir vous repreſenter la ſoudaine conſternation des Pariſiens; la poëſie eſt
vne peinture parlante. Mais pour appliquer ma comparaiſon Monſeigneur, cha¬
cun s’eſtoit reſiouy la veille des Roys. Tellement que les plus riches & les plus
pareſſeux dormoient la graſſe matinée: les autres qui ont beſoin de gagner le teſton