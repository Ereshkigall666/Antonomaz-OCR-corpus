526
 uez bien que c’eſt de Mazarin de qui ie veux vous entretenir.
Non ſeulement moy, mais toute l’Europe, auons de la peine à croire que le pre¬
mier Prince de voſtre Sang, veuille fauoriſer de ſa protetion, contre voſtre bien,.
celuy du Roy, & de l’Etat, vne perſonne que tout le monde ſcit eſtre le Perturba¬
teur du repos public, l’Ennemy, le Deſtructeur, la Peſte, & la ruine de toute Voſtre
Monarchie. Chacun demeure d’accord, qu’il faut qu’il ſe ſoit ſeruy de quelque puiſ¬
ſante Magie, pour charmer les oreilles, & ſiller les yeux de ce grand Prince, ahin de
l’empeſcler de voir l’excez de ſes voleries, & d’entendre les plaintes de la milere
publique, qui ſont montées au Ciel, & ont attiré la miſericorde de Dieuſur eux, &
prouoqué ſa luſtice à en faire la punition ſur l’autheur de tant de maux.
Quoy que vous ſoyez vne Princeſſe clairuoyante, & que vous ayez aſſez d’expe¬
rience de la conduite & des actions de Iules Mazarin: Ie ne veux pourtant pas laiſſer
de vous dire, ce qu’il a eté, & ce qu’il eſt;& il vous ſera fort ayſé d’en tirer la conſe¬
quence certaine, & demonſtratiue, de ce qu’on doit ſe prometre d’vne perſonne de
ſa naiſlance, & de ſon temperament. Son origine n’eſt pas de ces illuſtres & de ces
conquerans, qui ont eſté autre-fois la terreur de tout Iemonde, cependant que les
Aigles Romains commandoient à tout l’Vniuers. Sa Nobleſſe n’eſt pas plus ancien¬
ne que les honneurs qu’il a receus en votre Royaume,ſans les auoir meritez. Quoy
qu’il prenne les haches auec le faiſſeau de verges pour ſes armes, il ne faut pas que
vous croyez que ce ſoient celles qui ſeruoient de marques d’authorité́ à ces anciens
Senateurs de cette floiſſante Republique de Rome: mais bien les haches dont ſon
ayeul fendoit du bois, & les houſſines dont ſon pere foü̈ettoit les cheuaux. On ſçait
que ſon ayeul eſtoit vn pauure Chappellier, Sicilien de nation, qui euſt la fortune ſi
peu fauorable, qu’il fut contraint de faire banqueroute, & de quitter ſon pays. Son
pere eſtant ieune, & dans cette indigence, commença à eſtre palfrenier, & peu apres
s’auançant, deuint Pouruoyeur, & Maiſtre d’Hoſtel, de la maiſon d’vne perſonne de
condition, où faiſant valoir auec induſtrie, les petits profits, qu’on appelle en France
les tours du baſton; il eut en fin dequoy payer en partie le Maiſtre des Poſtes de
Rome à Naples; la fortune eſtant encore ſi foible, que de deux enfans qu’il auoit, il
fut contraint d en faire vn Iacobin,afin de ſoulager ſa famille.
Cependant cét autre fils, qu’on appelloit Iules, qui eſt le meſme qui a l’admini¬
ſtration de voſtre Eſtt, grande Reine, eſtant encore ieune, ſerutoit de laquais, ou.
d’eſtafier, dans les plus honteuſes, & ſalles voluptez que le Diable ait pu inuenter
pour perdre les hommes, par la corruption & concupiſcence de la chair. Tout Rome
ſçait ce qu’il eſtoit, & le rang qu’il tenoit pour lors dans les Maiſons des Car dinaux
Sachetty & Antonio. Chacun ſçait auſſi que ſon eſprit formé ſous l’Aſtre de Mer¬
cure, & né au larcin, & à la fourherie, ne s’employoit qu’à l’eſtude de ſon inclina¬
tion. Il fit vn voyage à Veniſe, & à Naples, pour apprendre les piperies qu’on prati¬
que dans les jeux de hazard, dont il deuint Miſtre ſi parfait en peu de temps, qu’on
luy donna par excellence le nom de pipeur.Voſtre Royaume ſçait cette verité, Ma¬
dame & pluſieurs en ont fait l’experience à leur tres-grand preiudice, & de toute
leur famil le, de ce qu’il ſç̧ait faire en cét exercice. Du depuis s’eſtant inſtallé, par des
voyes auſſi honteuſes que criminelles, en des charges plus Eminentes, il luy priſt
fantaiſie de ſe faire inſtruire par vne Megere, en l’art de pboſſeder les eſpritsainſi de¬