596
ſous le faix: Si dis-ie, outre cela,il eſt permis à vn Miniſtre ou à vn Fauory, qui abu¬
ſera de l’auctorité du Prince, de taxer les particuliers quand bon luy ſemblera, &a
telles ſommes qu’il luy plaira, ſous le pretextequ’ils ſont accõ̃modez dans leur cõdi¬
tion & les contraindre de payer, ou de gré, ou de force: qui ne voit que c’eſt mettre
tout le bien des particuliers au pillage de ces inſatiables, & qui ne diront iamais
c’eſt aſſez, encore qu’ils ne trouuent plus rien à prendre. Il y a encore vn aurre mal
dns cette maudite inuention. C’eſt la methode que l’on a tenuë pour ces leuées?
car ie ne diray en cecy que ce dont ie ſuis teſmoin, qu’ayant fait ſignifier des taxes
d’ayſez, ceux auſquels la ſignification eſtoit faite, ayant recours aux Partiſans à Pa¬
ris, ou à leurs ſous-raitans ou Commis dans les Prouinces, en eſtoient facilement
diſpenſez, en donnant à ſous-main le quart ou le tiers de leur taxe, au lieu deſquels
on en ſubtituoit d’autres. Si bien que c’eſtoit vne porte ouuerte à vn brigandage
public, &pour vn million, par exéple, de traité qui en venoit au Roy, ou pour mieux
dire, à fes Fauoris, il s’en leuoit quatre ou cinqſur le pauure peuple Iugez ſi en ce
cas la condition des François, qui ſe diſent libres par deſſus toutes les Nations du
monde, n’eſt pas plus mal-heureuſe que celle de ceux que nous appellons eſclaues
ſus l’Empire du Ture?
D. Bon Dieu! ne verrons nous iamais la fin de ces miſeres.
R. Ce ſera quand il plaira à ce Maiſtre Souuerain, d’ouurir les yeux du Roy & de
la Reine Regente, pour voir le ſa & la miſore, ou ces peſtes ont reduit les peuple,
leur toucher le cœur de compaſſion à l’endroit de l’Eſtat, qui n’eſt plus qu’vn Hoſ¬
pital de miſerables; & leur ipſpirer l’ardeur & le zele, pour tirer la vengence pro¬
portionné́e au crime, de ceux qui ont ainſi ruiné leRoyaume en abuſant de leur nom
& de leur authorité.
D. Vos reſolutions me conſolent d’autant plus qu’elles ſont claires & faciles; &
ſi ie ne craignois de vous importuner, i’aurois grande paſſion de ſçauoir voſtre ſen¬
 timent ſur la matiere des preſts.
R. Cette matiere eſt trop vaſte pour la bien eſclaircir quant à preſent, pour ce
qu’elle enferme auec ſoy tout ce qui concerne les vſures, où vous ſç̧auez que la
Theologie à la mode, & laMorale dutemps, ont tant trouué de diſtinctions, & leur
ont donné́ de ſi belles couuertures, que les plus Iuifs ſont les plus habiles & les plus
iuſtes, qui ſans riſquer, tirent plus de profit de leur argent. Neantmoins par ce que
ie voy bien que voſtre demande ne regarde que les preſt que l’on fait au Roy & en
la maniere qu’on les fait à preſent, c’eſt à dire, auec des douze, quinze, dix-huict, ou
vingt pour cent de profit. De cette ſorte ie fais la meſme reſponce, & par les meſmes
raiſons, que i’ay fait touchant les Partiſans & les Treſoriers. Car encore qu’il y
aye quelque difference touchant le nom & la aniere dont ontire le profit. Neant¬
moins la fin & l’effet en lont touſiours les meſmes, au contraire, il y auroit lieu de
rendre ceux cy plus coulpables & plus criminels, puiſque les autres ne manquant
point de raiſons apparentes pour ſe couurir, que ceux-cy ne peuuent aucunement
appliquer en leur faueur. Auſſi tout le monde ſç̧ait l’oppoſition de Monſieur l’Ar¬
cheueſque de Paris auec la Sorbonne,à la Declaration enuoyée à la Chambre des
Comptes, pour authoriſer ces maudits preſts, mais pluſtoſt ces infames vſures, & les
rendre licites à toutes ſortes de perſonnes.