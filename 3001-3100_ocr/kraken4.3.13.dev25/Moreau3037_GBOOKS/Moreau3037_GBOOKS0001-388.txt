z1
puſieurs priſonniers, ils menacent les autres de la derniere violence, & de ſuppllces
honteux, il n’y a rien qu’ils ne promettent pour rompre cette genereuſe attaque, &
pour diſſiper l’orage & la foudre que l’on formoit pour leurs teſtes criminelles.
Mais ayant veu par la ſuite que leur fureur, & toutes les machines qu’ils auoient
dreſſées contre le Parlement, n’auoient point retardé́ ſon glorieux deſſein, & que
cette Compagnie auoit reſolu de garentir le peuple de tant d’oppreſſions qu’il auoit
ſouffertes, ou d’eſtre enſeuelie auec luy dans le meſme tombeau, ils commencerent
à plier auec vne reſolution ſecrette de perdre le Parlement, lors que les armées ne
feroient plus oceupées contre les ennemis, & qu’ils auroient aupres d’euxtoutes les
forces, en deuſt-iſ couſter l’Eſtat tout entier.
La Reine enuoya donc querir ſur la fin du mois de luin les gens du Roy, auſqueſs
elle donna charge de dire au Parlement qu’elle agreoit leurs aſſemblées, & qu’ils
pouuoient executer leurs Arreſts d’vnion.
Ainſi le Parlement agiſſant par ſa propre authoriteé, & par l’agréement de la Rei¬
ne, il y auoit lieu de croire apres cela qu’il n’y auroit plus de reſiſtance, & que tout
ſe paſſeroit de bonne foy.
Mais comme les Miniſtres virent que le Parlement auoit commencé par la reuo¬
cation des Intendans des Prouinces, qui eſtoient les principaux inſtrumens de leurs
tyrannies, & les bourreaux des peuples qu’on auoit ordonné qu’il ſeroit informé de
la mauuaiſe adminiſtration des Finances, ils prennent l’alarme auſſi-toſt, parce
que c’eſtoit là le couronnement de tous leurs crimes, & que par ce moyen leur bri¬
gandage paroiſtroit puhliquement.
Pour eluder l’execution de l’Arreſt & retarder leur ſupplice, ils obligent Monſieur
le Due d’Orleans d’en venir demander au Parlement la ſurſeance pour quelques
iours, & de propoſer des conferences en ſa maiſon par deputés pour terminer les af¬
faires, & donner toute la ſatisfaction qu’il ſeroit poſſible au publie, & au particu¬
lier; les aſſeurant encore derechef des bonnes volontés de la Reine:, en foy & pa¬
1ole de Prince, & que pour luy il n’eſtoit point miniſtre de tromperie, mais qu’ils
pouuoient ſe repoſer ſur les proteſtations qu’il leur faiſoit.
Le Parlement ayant accepté la conference dans l’Hoſtel d’Orleans, quoy qu’ex¬
traordinaire, pour ne pas deſobliger ce Prince, & pour voir s’il y auroit auſſique¬
que ouuerture d’accommodement.
Monſieur le Chancelier propoſa dés la premiere Aſſemblée, de faire vne Decla¬
ratioa entierement conforme à l’Arreſt qui auoit eſté rendu. Aquoy le Parlement
conſentit, n’eſtant point jaloux de faire paroiſtre ſous ſon authorité́ le bien qu’il vou¬
loit procurer au peuple, au contraire il ſouffrit que cette gloire paſſaſt pour vn o¬
urage de ſes propres ennemis & de ſestyrans.
Mais au lieu de garder la parole qui auoit eſté donné́e, l’on fait apporter au pre¬
mier iour par Monſieur le Duc d’Orleans vne Declara tion bien differente de ce qui
auoit eſté arreſté. Car on n’y parloit point du tout d’informer de la mauuaiſe admi¬
niſtration des Finances, comme il auoit eſté ordonneé par l’Arreſt. Et à l’eſgrd de
la quatrieſme partie des tailles qu’on auoit promis de remettre, l’on n’en diminuoit
que la huictiéme partie, & encore auec des conditions qui rendoient cette deſchar¬
ge inutile & ſans aucun fruict.
 Aa a ij