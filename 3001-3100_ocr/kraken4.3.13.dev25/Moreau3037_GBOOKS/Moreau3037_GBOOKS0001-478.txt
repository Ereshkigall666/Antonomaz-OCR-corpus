461
ces Anges Tutelaires furent rendus à la France, & cefut par ce puiſſant effort’de
ompre leur liens, que le Parlement remit en ſplendeur l’authorité́ du Roy, qu’vn
eſtranger vſurpoit.
O illuſtre Parlement! Incomparable Senat! & plus Auguſte que ne l’ont iamais
eſté́ ceux d’Athenes de Rome! Quels honneurs ce Roy aume ne vous doit-il point
rendre; puis que pour le conſeruer, il ne s’eſt point trouué de Heros aux ſiecles
paſſez, qui ayent iamais oſé́ tant entreprendre pour maintenir l’authorité du Roy
& le bien public.
Ny le bruit des priſons, ny la rigueur des tourmens, ny la captiuité des chaiſnes, ny
I’horreur des boutreaux, ny la ſeuerité́ des gehennes, que Iules Mazarin publioit
eſtre les chaſtimens qu’il donneroit à l’auenir à ceux qui s’efforceroient à vanger
l’iniure qu’on faiſoit à la Patrie, n’ont iàmais eſtonné́ voſtre inuincible cœur, vous
l’auez entierement expoſé pour l’honrieur & le bien de la France. Que vous auez
eu de peines, & de fatigues depuis ce temps-là, par vos ſéances ioura lieres, pour
détourner la tempeſte, qui nous menaçoit encore plus que iamais d’vn funeſte nau¬
frage! Pilote, genereux! qui protegez noſtre Roy, & conſeruez ſa couronne, il
faut auoü̈er que ſans l’art & l’induſtrie de voſtre prudente conduite, c’en ſeroit fait,
nous ſerions maintenant captifs, ſous la ſeruitude des partiſans, à qui l’Enfer a don¬
né de la rage & de la cruauté pour nous perdre. O Tyrans du Royaume! qui auez
bany la vertu pour faire triompher le vice, & qui ne vous plaiſez qu’à vous repaiſtre
du plus pur ſang des veines des pauures Frãçois! Ames auares! qui eſtes les autheurs
de tous les maux qui s’exercent à preſent, n’eſt il pas temps de reſtituer les threſors
que vous auez pillez à cette Monarchie, & que par cette reſtitution, vous ſoulagicz
les miſeres publiques ? Prenez garde à vous, le Parlement eſt l’Aſile des aſſliez, il
eſt armé du puiſſant bras de l’authorité́ du Roy, & de celuy d’vne Deeſſe, qui peu¬
uent vous vaincre, & de noſtre bien en faire voſtre perte! Voyez comme il combat
pour les oppreſſez afin d’obtenir la victoire; il eſt iuſte, & le Ciel le veut ainſi, que
malgré l’Enfer & toute ſa rage, il triomphe bien toſt dans ſon thrône. Quoy que les
Demons ayent deſia beaucoup de fois excité leur furie contre luy, ils ne luy ont ia¬
mais veu perdre cœur, il a touſiours reſiſté́ contre la force de ſes ennemis, & par ſes
fameux Arrefts, il a iournellement ſoulagé la miſere des peuples.
Pour en rendre des preuues plus certaines, & qu’il n’auoit point encore faites,
ceé́t Auguſte Senat trauailla ſi puiſſamment à remetrre en ſon éclat ordinaire la
ſplendeur du Roy & en vn repos aſſeuré́ tous ces pauures peuples aſfiigez, qu’auee
ſes ciuilitez ordinaires & ſes iuſtices accouſtuḿes, il fit fire vne Declaratien au
Roy, que Mazarin meme, & ſes Partiſans, enuoyerent de leur part en toutes
les Prouinces d Royaume, qui depuis a eſté verifiée en Parlement.
Mais comme cette Declaration eſtoit trop iuſte au gré d Ca dinal Eſtranger,
& qu’elle tendoit trop au ſoulagement des peuples qu’il vouloit acheuer de ruiner,
& eſtoit trop preiudiciable aux pernicieix deſſeins qu’il auoit de fairc perir la
FPrance, il ne pût mieux s’oppoſer à l’ex ccution d cette fameuſe & equitable
Declaration, qu’en enleuant le Roy de ſa bonne Ville de Paris, aà ſix heu¬
res du matin, ſans trompette, comme dit le Prouerbe, ſans gardes, &
ſans cheuaux legerse ſa Majeſté n’eſtant ſeulemens accompagnée, que du