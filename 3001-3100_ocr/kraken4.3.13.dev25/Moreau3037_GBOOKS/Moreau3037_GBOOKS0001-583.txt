66
 vingt-deux ans de ſeruice euſſent bien deu m’en exempter; puis qu’on ne murmu¬¬
oit point contre tel Partiſan de quinze ans qui en a laiſſé deux fois dauantage: vous.
qui eſtes vn eſtranger, n’euſſiez pas creu pouuoir d’érobet a la France en quatre ans,
quatre ſols plus que ie ne poſſedois à ma mort,ſans attirer au meſme temps ſur vous
l’indignation des defenſeurs de la Monarchie, & la plainte, & en ſuitte la fureur
des peuples?
Quel ſoin auez vous iamais eu de recompenſer la Vertu, & de ſecoutir les pau¬
ures? Nommez-nous quelques perſonnes indigentes & de merite à qui vous-ayez
departy des bien-fairs ſecrets, ou que vous ayez eleueés par cette ſeule conſidera¬
tion? Auez vous comme moy fait, eleué à la Prelature pluſieurs perſonnes de de¬
Ctrine, qui d’Eueſques que ie les ay fait deuenir, n’eſtoient que de ſimples Preſtre,
grands Predicateurs à la verité: mais qui n’eſtoient pourueucs d’aucuns BRenefices
pour faire valoir leur merite? Auez-vous iamais eu la- penſée de former, comme
moy, yne illuſtre Academie, & faire vn fonds pour donner des penſions à tous les
bons eſprits qui-la compoſoient? Voſtre inclination ne vous porte pas à de ſi belles
choſes; les mediocres vous plaiſent mieux; & vous aimez dauantage le jeu & les
desbauches, que vous ne vous plaiſezà mettre les paaures vertueux à l’abry de la
neceſſiré; Demandez à de telles gens qui ſont venus à ma connoiſſance, auec quel
ſoin i’ay taſche de les aſſiſter à mon poſſible; Combien de Gentils-hommes incom¬
modez ont ils receu de marques de ma liberalité, ſans me les auoir demandées? Em¬
ployez-vous, comme ie faiſois, les reuenus des biens de l’Egliſe, à l’entretien de qua¬
tre cent Miſſionnaires, qui combattoient inceſſamment l’Hereſie par le glaiue de
l’Euangile, ou qui s’inſtruiſoient par rmes ordresà la milice de l’Egliſe? Donnez
vous la ſubſiſtance à de pauures Maiſons religieuſes, comme moy? Auez vous rele¬
ué les Temples, & leurs Autels, à la gloire du Tres haut? Auez vous reſſuſcité les
fondemens des Seminaites ſacrez des Docteurs de l’Egliſe? C’eſtoit à ces choſes là,
Seignenr Iasle, qu’eſtoient employez les reuenus de mes Benefices, ſans que iamais
i’en aye vſé́ autrement, depuis que les liberalltex magnifiques du Roy m’eurent
donné les moyens de me paſſer du bien d’Egliſe. Mais vous, ô̂ mon inconſideré ſuc¬
ceſſeur! qu’elles preuues nous donnerez vous de voſtre pieté, ou de voſtre erudi¬
tion? Mais bien pluſtoſt quels ſcandales voſtre imprudence, ne fait elle pas contre
 la pieté meſme: puis qu’on n’eſt plus eſtimé innocent des qu’on ſçait que l’on a
. quelque confidence auec vous?
Vous me re partirez, peut-eſtre, que i’auois aupres de moy pluſieurs perſonnes qui
ſont encore à voſtre ſuite. Il eſt vray que les meſmes bouffons qui ſont dans voſtre
cabinet, pouuoient quelquefois entrer dans le mien. Ma Politique le permettoit
pour me garder de leur mé́diſance, & i’aimois mieuxſouffrir leurs plaiſanteries &
mat aſſinades, que de m’expoſer à leur calomnie. Mais vous ne trouuerez-pas que ie
les aye admis en mes conſeils ſecrets, comme vous auez fait. Ie ne conſiderois cs
hommes, que comme des perſonnages de Comedies, & non pas comme des Sages,
pour ce que ie connoiſſois la portée de leurs eſprits, & vous l’auez deſia connu à vo¬
ſtre propre dommage, quand vous vous eſtes laiſſé́ perſuader par ces Pantalons( que
vous pourrez bien mener auec vous à Veniſe ) qu’il faloite abbatre l’authorité du.
Rarlement de Paris, & mal traiteer indignement ſes Officiers: & puis que vous eſtes,