
LOVANGE DE FEV MONSIEVR LE MARQVIS
T 
 1
de Clanleu, tué à Charanton, en combattant pourle
ſeruice du Roy, & du Parlement.
Duſce, & decorem eſt pre patria mori.
r’Eſt vne ve rité́ qui n’auoit pas beſoin de l’authorité de l’Eſcriture Saincte
& que le ſens coõ̃mun enſeigne à tous les raiſonnables, qu’vn Amy ne ſçau¬
n roit donner à l’autre de plus fortes marques de ſon amitieé, qu’en donnant
ſa vie pour luy. La vie eſt le fondement de tous les biens, & de tous les plaiſirs;
c’eſt le ſuijet de tous nos trauaux,la cauſe de toutes nos delices, & de toutes nos eſ¬
perances. Ceux-là meſmes qui la prodiguent ſi franchement dans les combats, ne
cherchent la mort que pour y trouuer vne vie encores plus longue que celle qu’ils
abandonnent. Dans le reſte des bien-faits, la gratitude peut trouuer non ſeule¬
meut la proportion, mais encores aller au de là, nous pouuons rendre l’argent qu’on
nous a preſté, & meſme auec vſure, nous pouuons donner des diamans pour des
rubis, & des chaſteaux pour des cabanes; mais nous ne pouuons iamais nous acqurt¬
ter par vne iuſte compenſation enuers ceux qui ont employé leurvie pour nous, puis
que n’eſtant plus en eſtat de receuoir la noſtre, il nous ſeroit impoſſibſe de leur ren¬
dre autant qu’il nous ont donne.Que faut-il donc faire pour eſtre reconnoiſſans en¬
uers les perſonnes qui ſont mortes pour nos intereſts? Ne faut-il pas cherir tendre¬
ment leur memoire, & tout ce qui leur appartenoit, reuerer leurs cendres, iuſques à
imiter cette ſage Princeſſe, & fidelle femme, qui auala celles de ſon mary, & leur
fit vn tombeau de ſon eſtomach..
Ne faut-il pas en ſuite éterniſer leur gloire par nos loüanges, & ne leur pouuant
plus rendre la vie qu’ils ont perduë pour nous, ny donner vtilement la noſtre, leur
donner celle de l’honneur qu’ils ont ſi ardamment deſiŕe, & pour laquelle ils ſont
morts anſſi bien que pour noſtre ſeruice.
Les premiers Orateurs, & les premiers Poëtes n’employerent les graces de leurs
arts qu’en de pareilles rencontres, les plus belles pieces de l’antiquité furent des¬
oraiſons, & des cantiques funebres pour les heros qui aubient donné leur ſang à la
Patrie; & le Paganiſme ne faiſoit point d’Apotheoſes que de ces grands Perſon¬
nages.
I’auois attendu iuſqu’icy qu’vne meilleure plume que la mienne entreprit le Pa¬
 negyrique de feu Monſieur de Clanleu, i’écoutois tous les iours ſi nos Colporteurs
qui font retentir les ruës de tant de pieces, ne crieroient point celle-là. Mais enfin
mon impatience a deuanceé peut-eſtre le deſſein de ceux qui s’y preparoient, & n’a
pû ſouffrir plus longt-temps que ſa vertu demeuraſt ſans cette ſorte de recom¬
 penſe.
 Encore que la Nobleſſe ne ſoit qu’vn bien de la fortune, & que par conſequent
llenemerite pas tant de gloire, que les biens de l’eſprit, ny meſme que ceux dia
Xx xx