5o1
Sejan, ſe voyant aſſez puiſſant pour ruiner ceux qui mettoient quelque ſorte d’o¬
ſtacle à la grandeur qu’il s’eſtoit proiettée, attaqua les enfans de Germa¬
nius, accuſa l’Aiſné d’auoir attenté à l’Eſtat, & d’auoir coniuré contre le
 Prince.
Dans Rome il prenoit le ſoin de toutes les affaires, tant de la Ville, que
de l’Empire: Les gatdes du Prince eſtoient à ſa deuotion. Des Senareurs,
les vns luy deuoient leur auancement, il entretenoit les autres d’eſperance, il
retenoit les autres par crainte, tous ceux que Tybere employoit eſtoient à luy,
& luy ſeruoient d’eſpions aupres de luy, iuſques à luy commaniquer toutes ſes
lettres.
C’eſt icy ce deuxieſme viſage de noſtre Miroir, qui fait connoiſtre la condui¬
cte du Miniſtere du Cardinal Mazarin par celle de Sejan: Premieremene apres
 le deceds du deffunt Roy Louys X I II. d’heureuſe memoire, s’il y euſt homme
qui ſceut abuſer de la bonté de la Reine, ceſte Princeſſe non poins nſtruicte aux
ruſes Italiennes, ny aux fourbes d’vne telle Nation, ne peuſt ſe garder qu’il
ne maniaſt ſon eſprit comme il vouloit, le croyant tout autre qu’il n’eſtoit, &
que c’eſtoit vn homme adroit, & capable d’en prendre le ſoin des plus grandes
afaires qui ſe preſentoient durant ſa egence, qu’ayant eſté donné au deffunt
Roy, par le Cardinal de Richelieu, il pouuoit, comme inſtruict de ſa main,
gouuerner l’Eſtat, & la deſcharger des ſoins qui accompagnent les affaires d’vn
ſi grand Eſtat.
 Sur ceſte creance, ſa Majeſteé́ ſe confie en uy de tout ce qui concernoit les af¬
faires, tant de la guerre, que de la Paix. Ceſte grande faueur ne demeura pas
ſans deuenir odieuſe, comme ne procedant de ſon origine obſcure, ny de ſa vertu,
ny des ſeruices tendus à l’Eſtat, mais de la violence de ſon eſprit ambitieux
de donner la Loy à tous ceux qui ſe uiroient le Roy, tant aupres de ſa perſon¬
ne, que dans les Conſeils, & aux affaires: S’il y eut homme ainſi agrandy,
qui aſpiraſt à la tyrannie, c’eſt luy, d’autant qu’il a monſtreé en auoir toutes les
parties, & pour ne paroiſtre tel, il ſçait tres-bien couurir ſes deſſeins artificieux,:
afin de perdre ceux qui luy nuiſent par des pieges, & des moyens perfides, com¬
me il vouloit faire de quelques vnes des plus innocentes teſtes du Parlement.
Il n’a iamais ſouffert qu’aucun donnaſt ombre, ou ialouſie à ſa faueur. Dés le
commencement de ſon inſtalation dans les affaires, Il fit é́loigner d’aupres de
la Reine Monſieur l’Eueſque de Beauuais, Comte, & Pair de France, l’vn des
plus ſages, & plus vertueux Prelats de France, fit faire commandement à Mon¬
ſieur des Noyers, Secretaire d’Eſtat de ſe retirer, quoy qu’il ſceuſt le credit, & la
faueur qu’il auoit eu prés le deffunct Cardinal de Richelieu ſon bien-facteur, à
ecarſe dequoy il deuoit traicter auec plus d’honneur, & de retenuë̈ qu’il n’a fait:
mais il le fit pour mettre vn autre en ſa charge, qui dependiſt de ſes volontez.
Au commencement il ſe rendoit difficile à prendre les grandes charges qui
luy eſtoient offcrtes. Il en faiſoit le honteux: mais ſon ambition ſe deſcou¬
urant bien-toſt, lors qu’il ſe fit donner la qualieé du Surintendant du Gouuerne¬
ment de la perſonne du Roy, afin qu’en ceſte charge il logeaſt en la Maiſon de
ſa Majeſte, ayant ſous luy des Souſgouuerneurs à ſon choix, afin de veiller
Rrr iij