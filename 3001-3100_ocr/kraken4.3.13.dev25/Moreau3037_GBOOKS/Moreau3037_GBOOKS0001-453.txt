4236
 leurs diſcours ſeditieux; & les der niers refuſent d’aualer la Medecine qui leur doit
apporter la gueriſon: Ils conſiderent ſeulemét l’amertume du remede, & ne voyent
pas les aduantages qu’eux & leur poſterité́ en receuront. Voulez-vous qu’on vous
donne du pain, ſans repouſſer vos ennemis, deſquels vous eſtes enuironnez de tous
coſtez? Ne ſçauez-vous pas qu’ils ſe ſont ſaiſis des paſſages, & que leur deſſein n’eſt
autre que de uiner cettelle & grande Ville, vne des merueilles de l’Vniuers?
Vous ne pouuez plus rmaintenant procurer voſtre ſalut que par les armes. I’aduouë
que les deſpences de la guerre ſont exceſſiuess il faut neantmoins s’y reſoudre auec
gayeté, puiſque la cauſe en eſt ſi iuſte & ſi neceſſaire.
Vous auecz experimenté par le paſſeé vn gouuernement tres-rigoureux, ſç̧achez que
ce n’eſt qu’vn eſchantillon des maux que vous ſouffrirez, ſi le prty contraire a l’ad¬
uantage; & Paris, que vous auez veu i peuplé, ne ſera plus deſormais qu’vn deſert;
la grandeur des vns, & la baſſeſſe des autres, ne les exemptera point de ſa cheute, ils
ſeront tous entraiſnez dans vn meſme precipice. Vous uſtres qui eſtes riches en mai¬
ſons,ne les comptez plus au nombre de vos facultez; les beaux & magnifiques palais
ne ſeruiront plus que de retraite aux hiboux, le bien que vous poſſedez ailleurs ſera
conſommé par des taxes continuelle: Combien y en a il qui ont deſia experimenté
aux années precedentes la rigueur de cette iniuſtice; On ne verra plus que creation.
d’Officiers, leurs gages ſeront retranchez ou ſupprimez, tous les priuileges ſerone
reuoquez, & par le moyen des tailles on tirera de vos bourſes iuſques au dernier ſol.
Si les riches ſont ruinez, que deuiendront les pauures? ear c’eſt desriches qu’ils ti¬
rent toute leur ſubſiſtance:il y en a cent mille à Paris qui ne s’entretiennent que du
trauail de leurs mains; il faudra que toutes ces ames innocentes periſſent mal¬
heureuſement: Informez-vous vn peu quelle eſt la miſere de la Normandie; vne
grande partie du peuple de la Campagne vit comme les beſtes, ils n’ont pas ſeule¬
ment du pain pour ſe ſubſtanter, la plus part des villages ſont auſſi deſolez que 
l’ennemy y auoit paſſé, & ce ne ſont plus que des maſures: Quoy que le pays ſoit
tres-fertile, les terres ſont quaſi par tout en friche;tel qui eſtoit riche il y a vingtans,
de quinze à ſeize cens liures de rente, à peine a-il maintenant dequoy couurir ſa nu¬
dité: On ne ſçait plus que c’eſt de lict, bien-heureux s’ils auoient ſeulement de la
paille pour ſe coucher. Bon Dieu quel aueuglement ! lors qu’on vous a eſcorchez,
vous ne diſiez mot, & maintenant qu’on vous demande quelque peu d’argent pour
la ſubſiſtã̃ce de noſtre armée, on n’enté̃d plus que clameurs; tel qui a payé pour cent
mil eſcus de taxes, trouue eſtrange qu’on le veille obliger à fonrnir trois ou quatre
mil francs: Sç̧auriez-vous iamais achepter trop cher voſtre liberté & celle de vos
enfãsQu’6 ne diſe point que ce ſoit la cauſe du Parlement; c’eſt la voſtre, Meſſieurs.
Qu’eſt-ce que cette illuſtre Compagnie a fait, ſinon de s’oppoſer à la diſſipation de
ceét Eſtat, & d’auoir reſiſteé à la tyrannie? Ils ont entrepris la querelle lors qu’ils
eſtoié̃t veritablermét hors d’intereſt, & s’ils euſſent voulu abandõ̃ner la cauſe du pu¬
blic, on leur auroit accordé tout ce qu’ils auroient ſouhaitté. Sçachez que la propo¬
ſition leur en a eſté faite tres-ſouuent; nais ils ont refuſé auec generoſité ce qu’ils ne
pouuoient accepter ſans iniuſtice. Que ſi leurs bonnes intentions ſont deneurées
ſans effet, c’eſt qu’ils ſe ſont trouucz ſans pouuoir. Il ne les en faut pas blaſmer, ne
vus en prenez qu’a vous meſmes Meſſieurs Gayant, Sçaron, Laiſné, Barillon, & tãt