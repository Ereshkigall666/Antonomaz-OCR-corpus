585
l’or, & dans l’argent qui ſont dans ſon paye. Enfin vous auez ſuſcité́ ces Auguſtes,
& venerables perſonnages qui eompolent laplus illuſtre de toutes les compagnies
pour s’oppeſer aux iniuſtices, & aux violences de ces Demons incarnez, qui tour¬
mentent le genre humain ſous le nom, de Monopoleurs, Partiſans, donneurs d’auis,
Gabeleurs, Maltoſtiers, Exacteurs leueurs d’impoſts.
S’il n’y auoit que les bonnes, & que les belles choſes qui fuſſent ſuietes à la mort,
la nature ſeroit criminelle & nous luy en pourrions faire de iuſtes reproches. Mais
les chardons & les orties ſe paſſent auſli bien que les œillets & que les roſes. Nous
voyons des deſpoüilles de crocodils auſſi bien que des peaux de mouton. On a meſ¬
me remarqué qae les inſectes & les monſtres ſont de courte durée, que les beſtes
farouches ſont infecondes, ou du moins qu’elles ne multiplient pas beaucoup, &
qu’il ne ſe void pas generalement par tout le monde, tant d’aigles ny tant de Lyons
qu’il ſe void de poules & de bœufs. Mais pour nous ſeruir d’vne comparaiſon plus
ptopre à noſtre lujet, les ſerpents meurent enfin, quoy qu’ils ayent le don de ſe
raieunir durant quelques anné́es, les crapaux creuent à force de venin, & les ſang¬
ſuës apres auoir fait ttop bonne chere,ſont contraintes de laſcher priſe, & d’aban¬
donner les cauſes de leur embon point.
Ces vilains inſectes, ces monſtres abominables qu’on appelle Monopoleurs en
ont fait de meſme, ils portoient en eux les principes de leur deſtruction. Enfin ils
ſont morts, mais on eſt bien empeſché de dire de qu’elle maladie; les vns diſent
qu’ils ſont morts de peur, les autres de rage & de deſeſpoir que leurs fourberies &
leurs extorſions f ſſent découuertes à ce point que la Ftances’eſt vigoureuſement
reſoluë de les exterminer.On pourroit dire que la ſyndereſe, cé́t inuſible bourreau
de la cõſcience les a deffaits, & que nonobſtãt l’eſperance que la malice de Mazarin
leur fourniſſoit, ils n’ont pû euiter la condamaation d’vn iuge qui ne pardonne ia¬
mais aux couppables, encore qu’ils ſoient abſous par les autres. Mais pour moy qui
ay leu dans l’Hiſtoire Sainte, & dans la Profane, qu’ordinairement les perſecuteurs
des innocens ’ont eſté́ punis du ſupplice qu’ils leur auoient preparé, ie eroy qu’ils
ſont morts de faim, non pas à la verité de celle dont ils nous voudroient faire mou¬
rir; mais d’vne autre bien plus eſtrangeque les Medecins appellent faunm canine,
qui n’abanbonne iamais celuy qu’elle a ſaiſi, & dont on ne ſe ſç̧auroit deffendre
auec l’abondance des viures; au contraire elle eſt ſemblable à la ſoifdes hydropi¬
ques,& à tous ces maux qui s’irritent & ſe rengregent par les remedes; c’ſt la
faim d’Ereſicthon qui ne pardonna pas à ſa propre fille. Ces mal-heureuſes
Harpy es auoient encor depuis peu eſté aſſez impudentes pour propoſer de remettre
les tail les en party, & de continuer les preſts qui auoient eſté reuoquez par la e¬
clara tion du Roy: Mais ils ont veu la fermeté de ce Senat incomparable à leur faire
rendre gorge, ils ont enfin trouué la mort dans cette faim inſatiable, qui les auoit
inceſſamment tourmentez durant leur vie. Nous ferons leur Epitaphe, & dreſerons
vn tombeau conuenable à la memoire de ces honneſtes gens, & de Meſſer Mazarin,
mort ciuilement, depuis l’Arreſt du huictiéie de ce mois.

