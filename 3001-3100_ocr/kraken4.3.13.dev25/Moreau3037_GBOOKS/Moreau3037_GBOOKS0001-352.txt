335
a tyrannie des puiſans Fauoris, eſtoit bien capable de faire cradre des courages
mediocres. Mais comme il eſt malaſé de ſoumettre par cette paſſion vn ſi grand
Corps, qui ne craint que de manquer àſon deuoir, ces exemples de violences ne l’ent
pas empeſché́ qu’auec l’auisdes Compagnies Souueraines voyant le Peuple op¬
preſſé par des impoſitions, des leueées, des taxes, & autres telles vexations, qui ſe
commettoient par voye de fait ou par la ſeule authorité des Arreſts du Conſeil, il
n’ait pour ſatisfaire aux obligations de ſa charge pris connoiſſance des cauſes de ce
deſordre, & n’en ait auunement arreſté le cours. Et nous pouuons dire à V. M.
ſans exaggerer, que ſi voſtre Palement n’euſt interpoſé voſtre Authoriteé pour
empeſcher ces oppreſſions, le Peuple euſt eſteé bien-toſt ou dans l’impuiſſance ou
dans le murmure: Ce premier mal eſt la foibleſſe des Eſtats, & le dernier eſt la
diſpoſition aux reuoltes, que les ſages Politiques doiuent touſiours preuenir, ſç̧a¬
chant bien que la patience des hommes eſt limitée, & que Dieu ne met pas meſme
la conſtance des Iuſtes à toutes eſpreuues. Les ſeruices que nous auons rendus à
V.M. Sire, en ſoulageant vos Sujets, & vous remettant en poſſeſſion de vos re¬
uenus ont empeſché ces accidens; mais ils ont allumeé la haine du Cardinal Maza¬
rin contre voſtre Parlement le voyant vn obſtacle à ſa tyrannie; Et c’eſt le ſujet
qui l’a fait recourir à de nouueaux moyens pour le perdre.
De là eit vena le traittement outrageux, qu’il receut publiquement à la face de
vos Majeſtez, de leur Cour, & de toute la France, où cette Compagnie fut traittée
de rebelle & de factieuſe par la bouche du Chancelier, en vn lieu où la moindre
action de dureté bleſſe la dignité Royalle. De làa vint en ſuitte la proſcription de
pluſieurs Senateurs, & l’empriſonncement de deux des principaux en vn iour dedié́
à la ioye publique, & à loü̈er Dieu du ſuccez qu’il luy auoit pleu donner à nos Ar¬
mes; deformité eſtrange pour ne pas dire impieté ſacrilege, d’auoir meſleé vn tel
deüil dans vne ſi ſainte réjoü̈iſſance! Conſeil noir & cruel, mais d’ailleurs plein
d’aueuglement, qui excita auſſi-toſt les imprecations publiques contre le Cardinal
Mazarin, l’ire de Dieu ſur luy, mais ſa bonté ſur nous, pour les deliurer par vn iu¬
gement ſecret de ſa Prouidence, quoy que par vn moyen contraire à noſtre i¬
tention.
Mais ce premier effort, bien que ſans ſuccez & condamné par des marques ſi vi¬
ſibles de la protection du Ciel en noſtre faueur, ne changea ny ſon deſſein ny ſa
haine. Celle-cy ſe ralluma pluſtoſt dans ſon cœur, & y demeura plus actiue qu’au¬
parauant; & ſon defſein fut ſeulement couuert de diſſimulation, afin de prendre
mieux ſon temps & ſes meſures, pour le faire reiiſſir. A cét effet il nous entretint
par des conferences, qui aboutirent à vne Declaration contenant la reforme des
deſordres publics, qui pourtant fut auſſi-toſt enfreinte que publié́e; mais cette con¬
duite n’alloit qu’a nouis esbloüir par vne apparence de bonne intention, pour faire
paſſer en ſuitte vne autre Declaration adreſſé́e à la Chambre des Comptes, qui re¬
ſtabliſſoit l’vſage des preſts & des auances, & le credit des gens d’affaires; afin de
tirer d’eux vne grande ſomme d’argent pour ſa derniere main auant que parir, &
executer plus puiſſamment ſa reſolution.
Cette reſolution n’eſtoit autre que de nous faire perir par vn coup de foudre, &
nous enuelopper auec Paris dans vne commune ruine, abbatre du contrecoup
Tt iij