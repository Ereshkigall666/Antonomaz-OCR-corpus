314
a ce peuple, mais le mauuais conſeil des Sages impudens qui eſtoient pés de ſa per¬
ſonne, l’engagerent dans vne entrepriſe, qui attira ſur luy & toute ſon armde vne
horrible vengeãce,eſtant demeuré englouti dans les ondes, en pourſuiuant temerai¬
rement ce peuple fidele. Dans le ueme Tente nous apprenons que la reprobation
de Saul prouient de deux cauſes,l’vne d’auoir aduancé le téps des lacrificee,aan d’e¬,
ſtre plutoſt en eſtat de cõbartre les Philiſtins qui eſtoient ennemis de Dien, qu’il vo
 loir détruire pat ſon moyen, & l’autre pour anoir pardonné à Agag Roy d’Amalec,
& aux bons troupeaux qui farent conſeruez pour elſtre ſacrifez:’eſtoient-c pas des
actions pieuſes & bonnesen apparence cependant Dieu qui luy auoit preſcnit d’au¬
tres Loix par ſon Prophete, le depole du thrône à cette occaſion, luy fait connoiſtre
ſon ſuccaſſeur, ſes vertus & ſes merites, qui luy donnerent tant d’õbrage & de jalou¬
e, que ne les pouuant ſouffrir ny reſiſter d’auantage à la guerre des Philiſtins, il ſe
precipita luy-meſme ſur ſon eſpee,& mourut ainſi miſerablement. Mais ſans recher¬
 cher ſi loing tous les exéples que lon pourroit raporter à voſtre Majeſté,tant de Hi.
ſtoire Saincte que profane, auſquels mpieté qui eſt auiourd’huy dans voſtre Cour
pourroit trouuer à redire à cauſe du long-temps, renfermons nous dans noſtre aage,
imeſme dans voſtre regne, & n’en cherchons point ailleurs que dans cét Eſtat & dans
celuy d’Angleterre. Seruons nous de ceux de Marie de Medicis, Illuſtre eſpouſe d
plus grand & belliqueux de nos Princes Henry IV. d’heureuſe memoire, le Mars des
ſieles paſſez. N’auons nous pas veu la Iuſtice diuine prendre vengeance tres-exacte
ſur elle, des deſordres arriuez dans l’Eſtat pendant ſa Regence, & ne deuons-nous
pas fremir de reſpect & de crainte, de voir auiourd’huy la ſubuerſion de l’Eſtatd’An¬
gleterre cõmencée dans les premiers mouuemés, de l’auerſion publique contre le fa¬
uory de ſon Roy? Apres cela, Madame, ne deurlez vous pas r’entrer en vous meſme,
& en vous faiſant iuſtice, la rendre aux ſujets du Roy voſtre Fils, par vne forte refle¬
ion de la cauſe des deſordres preſens, qui ne procedent que de la violence & tyran¬
nie de ces deux coquins & infames canailles d’emery, & le Cardinal Mazari, dont
ie ne veux dauantage exaggerer la naiſſance nyles crimes, apres tant de perſonnes
qui en ont fait de veritables tableaux au public;Quoy, n’eſt-ce pas encores aſſez que
ces deux ennemis de Dieu & du genre humain. ſur Ieſquels voſtre Maieſté ’eſt repo¬
ſée depuis ſa Regence, des principaux ſoins & affaires de l’Eſtat, ayent diſſipé &
perdutoutes les finances du Roy voſtre fils, ruiné & mis ſes ſujets à la torture de
leurs paſſions & violences enragées, ſans vouloies proteger, au prix de ſon Eſtat
entier qui trouue auiourd’huy armé le pere contre le fils, & le fſrere contre le frere
à leur occaſion? Sera-t’il dit que ceux qui ont des intereſts particuliers à demeſler,
é&blouüiront les yeux de voſtre Majeſté de vaines eſperances, pour venir à leurs fins
auec plus de facilité, & l’empeſcher d’enuiſager ſa conſequence de ce dont il s’agit,
& les mauuaiſes ſuites qui en peuuent reüſſir, & que cette tace malheureuſe oſte à
voſtre Maieſté la penſée de cette verité́ qu’elle ſera reſponſable à Dieu, à̀ ſon Roy
& à ſes ſubiets, de tous les ſacrilees, profanations, meurtres, vols, incendies,
viollements, & autres telles hoſtilitez qui s’exercent dans le Royaune autour de
la ville de Paris ſans ſujet: Car enfin Madame, dequoy s’agit-il, & quelle cau¬
ſe legitime voſtre Majeſté a-t’elle d’en vſer de la ſorte? nulle autre, ſinon la pro¬
tection qu’elle veut donner au Cardinal Mazarin, contre la iſte punitioa de ſes