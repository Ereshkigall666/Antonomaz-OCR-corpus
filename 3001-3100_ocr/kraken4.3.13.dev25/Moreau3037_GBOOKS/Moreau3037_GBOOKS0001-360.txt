343
Senſ́e, n’a eu que des graces & des bien-faits. Vous eſpargnerez le ſang, & conſer¬
uerez la vie & les biens à des millions de peuples, qui ne vous ont point offenſée;
Et comme à toute heure Dieu ſouffre les pecheurs auec les Iuſtes qui le ſeruent, afin
de leur donner du temps pour demander miſericorde: Comme il en differe la puni¬
tion de crainte que le meſime coup, dont ſa main pourroit frapper ſes ennemis, ne
bleſſaſt ſes plus fidelles ſeruiteurs: Il ordonne à voſtre Majeſte de faire difference
entre les innocens & les coulpables, ſi voſtre Iuſtice en peut deſcouurir; Et il veut
que vous conſeruiez la puiſlance & l’authoité qu’il vous a mis en main. Mais ſans
ruyner la fortune & ſans reſpandre le ſang de ceux qui ne l’ont point offenſee, &
qui iamais n’ont eu la penſée d’en former le deſſein.
Dieu qui au iour de ſa Iuſtice demandera compte aà tous les Chreſtiens des graces
qu’il leur aura fait, & qui examinera l’vſage & l’employ des biens, dont ſa bonté
nous aura eſté ſi liberalle, obligera voſtre Majeſté,à luy rendre raiſon du gouuerne¬
ment d’vn Eſtat qu’elle luy a confié; & ſi au lieu de ſuccez, d’auantages, de la paix,
& de la tranquilité, ſes yeux ne découurent que pertes, qu’vſures, qu’oppreſſions,
que troubles, que deſordres, & que violences:Quel Arreſt deuez vous attendre de
ſa Iuſtice; n’aurez vous pas ſujet de craindre ſon Iugement, & vos mains non ſeule¬
ment vuides de graces & de bien-faits, mais meſmes pleines de foudres & toutes
teintes dans le ſang de tant d’innocens, pourront-elles attirer les miſericordes de
celuy qui ne peut ſouffrir la vengeance, & qui aime beaucoup mieux faire les meſ¬
mes faueurs aux criminels, dont il oblige des Innocens & les Saincts, afin de moyen¬
ner vn delay à la punition qu’ils meritent. Laiſſez à Dieu, Madame, la vengeance
des injures que voitre Majeſté croit eſtre faites à ſa perſonne & à ſon authorité́, &
il la fera ſi pleine & ſi entiere, que vous en ſerez ſatisfaite. Si Dieu interdit aux
Chreſtiens le reſſentiment des injures, & s’il ſe reſerue la vengeance qui le punit;
la deffenſe qu’il en fait, oblige ceſemble dauantage les Princes & les Souuerains,
que le commun des peuples: parce comme ces Perſonnes ſacreées, ſont ſur la terre
des images plus illuſtres & plus accomplies de la Diuinité; il n’y a que la main ſeu¬
le de Dieu capable de venger les injures faites à leurs perſonnes, & comme ſeule i
connoiſt l’excellence & le merite infiny de ſon Eſtre, il ſçait qu’elle punition eſt
deuë à ceux qui ont oſé obſecurcir ſa gloire, en pechant contre ſes images viuantes
& animeées: C’eſt à la puiſſance & à la Iuſtice de Salomon, de punir les fautes com¬
miſes contre Dauid, & bien que la douceur & la clemence de ce Prince, les ayent
cachees à ſes yeux & celées a ſon eſprit, afin de diſpenſer ſa main de les affigert par
le ſupplice qu’elles auroient merité: Il eſt neantmoins du deuoir du fils de les ſaire
ſuruiure à la mort de ſon Pere par vne iuſte punition. C’eſt au fils de l’homme à
chaſtier les fautes commiſes contre les enfans des hommes, puiſque le Pere Eter¬
ternel luy en a laiſſé́ le iugement;& ſi ce chef commun des Chreſtiens ne peut ſouf¬
frir que l’on bleſe les moindres parties de ſon corps, ſans en teſmoigner de la do1¬
leur, ſe pourra-t’il reſoudre à laiiſer impunies les fautes qui auront eſte commiſes
contre ſes yeux: Durant cette vie le Sauueur du monde ne regne ſur le hormnes.
que par la grace, & par des effets continuels de bonté; & bien qu’inceſlamét nous
l’irritions par nos crimes & par nos infidelitez, il ne peut neantmoius ſe reſoudre à,
retirer ſa main qui ſecoure nos ſoibleſſe, nyd’arreſter le cours de tant de proſuſions.