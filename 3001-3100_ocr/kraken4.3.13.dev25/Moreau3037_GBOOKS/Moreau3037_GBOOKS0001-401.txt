384
ſtre de la France en charges & qualitez, & la plus pui ſante en biens, meſmes pour
 paruenir au Gouuernement ablolu du Royaume, a fait entrer la France dans vne
guerre ouuertc contre l’Eſpagne, de laquelle nous ſentons encorcs les incommo¬
ditez, & laquelle a produit notre preſente calamité, afin que par des leuées extraor¬
dinaires & exceſſiues de deniers ſur le Subojets du Roy de toute ſorte de condition,
cauſées du pretexte de la guerre, deſquelles il a conſommé la plus grande partie par
vn nombre infiny de Comptans, & par le moyen des contriburions volontaires de
tous les Monopoleurs de France, deſquels il a touſiours authoriſé les propoſitions &
protegé́ le party. Il fiſt vn fond prodigieux de deniers pour rendre vn ſimple Fief,
portant ce nom renommé de Richelieu de deux mil liuresde rente, le ſeul gage des
 creantiers de ſa Maiſon: Vn Chaſteau le plus ſuperbe baſtiment de l’Europe, qui cõ¬
tient en ſoy les plus riches deſpoü̈illes de la France, accompagné d’vne Ville portãt
le Tiltre de Duché, Pairie, du reuenu de cent mil liures: laiſſer à ſes heritiers les
Terres les plus Seigneuriales de France & du plus grand reuenu: Donner a ſes pa¬
 rens des moyens de poſſeder les plushautes charges & les plus beaux biens du Roy¬
 aume meſme à vne vefue.ſa chere Niepce, de laquelle le nom eſt ſi connu dans
l’Hiſtoire, pour auoir eſté fait l’objet de l’amour conjugal de nos Princes du Sang,¬
ueſmes de nos Roys, le ſcandale du public & la cauſe de nos diuiſions inteſtines, de
s’eſleuer iuſques a la qualité́ de Ducheſle, & de faire vn reuenu de quatre cents mil
liures par an; & le Par lement s’eſtant voulu oppoſer pour le deub de ſa charge à ſes
leuées, il ne s’eſt pas contenté par la frequente preſence duRoy au Parlemé́t de faire
authoriſer ſes nouuelles impoſitions, mais il s’eſt encor eſtudieé à̀ opprimer ſa liberté
aneantir ſon authoriteé; non ſeulement en eſtabliſſant de nouueaux droits & leuécs
par des Arreſts du conſeil contre les formes du Royaume & Ordonnãces des Roys,
&en luy oſtant la connoiſance par vn ordre nouueau contraire auxLoix fondamen¬
ales de l’Eſtat & non iamais vſité en France, de pluſieurs Declarations portant ſes
leuées de deniers, laquelle leur appartenoit natirellement & l’attribuant au Con¬
ſeil mais encores en interdiſant des Chambres entieres du Parlement, & eſloignant
de cette Ville de Paris pluſieurs de ſes Officiers, meſmes des Preſdens au Mortier,
ceux qu’il a cru eſtre les plus paſſionnez Seruiteurs du Roy & Ennemis de ſon op¬
preſſion. Le Parlement a diſſimulé ce diuertiſſement des Finances du Roy, ces at¬
tentats contre ſon authorité, cette atteinte contreſes Priuileges, Libertez & Fran¬
chiſes, l’iniure qui a eſté́ faite à ſes membres & Officiers, craignant que ſon reſ¬
ſentiment dans vn temps de Guerre ne luy donnaſt ſujet de luy fſaire des reproches
de quelques mauuais éuenemens arriue pour auoir empeſché la leueée de quelques
deniers ſuppoſez, neceſſaires pour les deſpences de la Guerre, & ne fiſt naiſtre
l’occaſion d’vn plus grand deſordre; Mais ſon decez eſtant arriué auec vn tel bon¬
heur pour luy & ſes parens, qu’au lieu que le Parlement deuoit condamner la me¬
moire de cé́t Eminentiſſime hypocrite, bien plus iuſtement qu’il n’a fait celle du
dé́funt Marquis d’Ancre, pour auoir volé à la France plus de deux cents millions
tant pour luy que pour ſes parents, ſans y comprendre l’entretien ordinaire de ſa
Maiſon par chacun an qui ſurpaſſoit celuy du Roy; Fane le procez à ſon Corps
mort, & ſe vanger ſur les biens qu’il a laiſſez auec telle ſeuerité, que la poſterité
en euſt parle auec eſtonnement, pour apprendre à des Fauoris à ne plus vſur¬
per.