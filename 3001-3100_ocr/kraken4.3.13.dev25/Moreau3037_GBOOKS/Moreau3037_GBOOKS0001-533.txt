516
Lettre d’vn Genilhomme Romain à vu Francois..
 ONS IEVR,
  Puis quevous deſirez que ie vous eſcriue au vray ce qui ſe dit iecy des af¬
faires de par dela, ie vous en rendray compte auec ma liberté accouſtumée, & auſſi
exactement qu’il me ſera2 poſſible, vous vous eſtonnerez, peut-eſtre, que nous
en ſoyons ſi bien auertis; mais outre que cette Cour a eſté de tout temps le centre
des nouuelles de toutes les autres, & que nos ecurieux ſemblent auoir quelque eſpe¬
ce d’aymant pour attirer les plus ſecrets memoires des lieux les plus eſlloignez. Vous
pouuez croire qu’à preſent, que les Intereſts des deux Couronnes donnent le bran¬
le à ceux de tous les Princes de l’Europe, & qu’vn Sicilien tient le timon de voſtre
Monarchie, cette curioſiteé eſt redoublée par l’Intereſt, l’Enuie ou l’Afection d’vn
chacun. Il y a deſia quelque temps que les Politiques de ce Pays, qui n’ont point
d’autres oceupations que de Philoſopher ſur les diuerſes occurrences du temps, di¬
ſent confidemment à leurs amis, que la Fr ance eſt non ſeulement à l’ordinaire tra¬
hie par ceux qui la gouuernent, mais encore qu’ils prennent le cantre-pied du mi¬
nitere precedent, pour reuenir aux maximes de la derniere Regence, rendre les Eſ¬
pagnols Arbitres de leurs Conſeils. Et certes ſi Marie de Medicis, qui n’etoſt atta¬
chée à Philippes III. que d’vne parenté aſſez eſloignée, creut ne pouuoir point
auoir de meilleur appuy que ce Prince, pour ſubſiſter auec le Marquis d’Ancre en
vn pays où ſon minſſtere eſtoit Eſtranger auſſi bien que ſa perſonne. Il n’eſt pas
de merueille, qu’Anne d’Auſtriche Sur, & preſque heritiere preſomptiue de Phi¬
lippes IV. ſe vueille maintenir par vn ſemblable moyen auec le Cardinal Mazarin,
qui eſt non ſeulement Eſtranger, comme le Marquis d’Ancre, mais encore origi¬
 naire d’vn pays irreconciliablement Ennemy des Frcançois, & Sujet du Roy d’Eſ¬
pagne.
La conduite qu’on remarque dans les affaires du Gouuernement, perſuade faci¬
lement cette verité́; Car il eſt certain que les exactions eſtans plus exceſſiues, qu’el¬
les n’ont iamais eſté en ce grand Royaume, ſous pretexte d’entretenir des Gens de¬
Guerre, neantmoins ceux-cy ne reçoiuent pas vne ſeule monſtre; ce qui fait que
toutes les Armé́es meſmes les plus leſtes, ſe diſſipent en vn moment faute de paye,
que vos leuées ſeruent à groſſir les Troupes des Ennemis, que vos entrepriſes les
plus importantes & les mieux digeŕes, auortent contre toute apparence, comme
des productions mal conceuës, & que les plus beaux commencemens ſonte conſtam¬
ment ſuiuis d’vn triſte ou ridicule ſuccez. Ces deſordres ſont tropgrands & trop
pernicieux à voſtre Eſtat pour partir de l’eſprit d’vn Franç̧ois, auſſi ne doute-on pas
en ce pays, que le Mazarin n’en ſoit l’Autheur. Car comme il entra au ſeruite du
Cardinal Anthoine par vne trahiſon, & qu’eſtant nommé du Pape, Legat en Fran¬
ce, il quitta le ſeruice de ſa Saincteté pour s’attacher à celuy d Cardinal de Ri¬
chelieu. Il y a grande apparence qu’il practique les vaines promeſſes deſquels il ſe
 laiſſe esblouyr.
Au commensement ils l’ont flatté de l’eſperance de faire ſon frerc Pape, pourue