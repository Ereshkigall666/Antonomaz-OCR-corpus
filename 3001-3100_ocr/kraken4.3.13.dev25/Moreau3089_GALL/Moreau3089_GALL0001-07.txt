6
Ne erois pas que le temps qui tariſt tous les pleurs,
Cét heureux Medecin de toutes les douleurs,
Luy de qui tant d’amans ont ſenty le remede,
En apporte iamais au mal qui me poſſede:
En vaintout l’Vniuers mevoudroit ſecourir,
Toy ſeule as dans. tes mains ce qui le peut guerir,
Et pourte faire voir comme il eſt inecurable,
Apprends ce que mon ſort à de plus deplorable.
Entre vn nombre infiny d’adorables beautez,
Qu’enfanta dans ſes murs la Reyne des Citez;
?
Paris dont l’Vniuers ne void point de pareille,
Chacun ſçait qu’Amaranthe eſtoit vne merueille,
La gloire de bruſler aux flammes de ſes yeux,
Contentoit les deſirs des plus ambitieux,
Et ſes fers captiuans les ames des plus braues,
Faiſoient autant de Roix comme ils faiſoient d’eſclaues.
Amour de qui les feux m’ont eſté ſi cuiſans,
Me fit voir cette belle en ſes plus ieunes ans,
Sa main mal aſſeurée & ſes regards timides,
Firent ſur moy l’eſſay de leurs traits homicides;
Ce fut deſſus mon cœur qu’elle appriſt à tirer,
Mon cœur fuſt le premier qu’elle fit ſouſpirer;
Et mes yeux arrouſans ſes belles mains de larmes,
Payerent les premiers le tribut à ſes charmes:
Mais comme le premier entre tous les mortels,
Ie luy rendis des vœux, & baſtis des Autels;
Auſli de tant d’Amans eſpris de cette gloire,
Amaranthe me crût digne de ſa victoire,
Ma conqueſte luy pluſt, & mon cœur enflammé,
Ne l’aymaſt pas long- temps ſans qu’il enfuſt aymé.