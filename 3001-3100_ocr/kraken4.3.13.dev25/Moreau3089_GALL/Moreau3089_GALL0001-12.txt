Et ton beau nom qui fuſt, mon tourment & ma gloire,
Malgré l’ordre du ſort, paſſera l’onde noire.
Ha! mon cher Lyidor, que ie puis bien nier,
Que l’eſpoir ſoit en nous ce qui meurt le dernier,
Puiſque pour mon ſupplice il eſt vray qu’en mon ame
Ie n’ay plus d’eſperance, & i’ay beaucoup de flame,
Ie n’eſpere plus rien, mais helas! i’ayme encor:
Ie renonce à la vie, & non à Liidor,
Ma force diminuë, & mon deſir augmente,
Ma lumiere eſt eſteinte, & mon ardeur viuante,
Ile ne la quitte pas meſme en quittant le iour,
Et perdant mon amant ie garde mon amour,
Le ſouſpir qui pouſſa cette belle parole
Comme vn globe enflamé vers les aſtres s’enuole:
 Amaranthe ſlans voix, ſans poux, ſans mouuement,
Tombe dedans les bras de ſon fidel amant,
Qui ne pouuant mourir auprés de cette belle,
.
Fit voir qu’on ne meurt pas d’vne douleur mortelle:
Deeſſe qui connois l’excez de mes malheurs,
N’eſpargne point mon ſang, mais eſpargne mes pleurs,
Et permets que i’abrege vn diſcours ſi funeſte,
Mon extreſme douleur te dit aſſez le reſte,
Tu vois par ce recit qui depeint mes amours
Si mon tourment a tort d’implorer ton ſecours,
Si ie puis viure encor ſans me noircir de crimes,
Et ſi mes triſtes vœux ne ſont pas legitimes:
Viens mon vnique eſpoir, tuvais en tant de lieux,
Où ton nom eſt l’effroy des ieunes & des vieux,
Approche, & que ta main en meurtres ſi feconde,
Faſſe vn coup aujourd’huy qui m’oſte de ce monde,