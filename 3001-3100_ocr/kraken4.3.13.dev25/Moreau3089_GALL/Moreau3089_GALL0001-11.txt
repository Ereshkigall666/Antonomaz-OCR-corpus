1
Quand ma raiſon m’euſt dit qu’vn ouurage ſi beau,
Deuoit dans peu deiours enrichir vn tombeau,
Amour me fit bien prendre vn autre perſonnage,
lIe changeay de couleur, ie changeay de langage,
Et tous mes ſentimens reuoltez contre moy,
Teſmoignerent ma crainte, & trahirent leur foy:
Cette belle malade interprete mes larmes,
Explique mes ſouſpirs, iuge de mes alarmes,
Elle lit ſur mon front ſon lamentable ſort,
Et voit dedans mes yeux les ſignes de ſa mort:
Ce n’eſt pas ſon tourment, mais le mien qui l’outrage,
Son mal & non le mien eſtonne mon courage,
Nous reſſentons tous deux ce que nous n’auonspas,
Elle plaint ma douleur, & ie crains ſon treſpas.
Pour les maux eſtrangers nos ames ſont paſſibles,
Et nos propres malheurs nous treuuent inſenſibles:
La fievre cependant ſe rit de nos douleurs,
S’aceroiſt par nos ſouſpirs s’enflame par nos pleurs,
Et ſon ardeur faitvoir que toute ſon enuie
Eſt de borner le cours d’vne ſi belle vie.
Amaranthe voyant qu’vn ſort iniurieux
Alloit bien toſt fermer & ſabouche & ſes yeux,
Me tendit en pleurant ſa belle main tremblante,
La mit dedans la mienne, & d’vne voix mourante,
Exprima dans ces mots ſaviuante amitié:
Mais helas! ſes ſouſpirirs en dirent la moitié.
S’en eſt fait, à ce çoup la vigueur me delaiſſe,
Ie vais perdre la vie, & tu perds ta maiſtreſſe,
Ie meurs, mais ie meurs tienne, & la ſevere loy,
Qui peut tout ſur mes iours, ne peutrienſur ma foy,.
