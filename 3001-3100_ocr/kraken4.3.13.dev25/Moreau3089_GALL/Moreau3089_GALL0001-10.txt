Elle efface les fleurs ſur ſon viſage eſcloſes
Y fait iaunir les lys, y fait paſlir les roſes,
Et rauit à ſon teint cét eſclat nompareil,
Qui ne deuoit perit qu’auecque le Soleil;
Ses yeux dont les rayons illuminoient mon ame,
Ne iettent plus detraits, ne iettent plus de flâme,
Ces beaux aſtres n’ont plus leur mouuement ſi prompt,
Et la ſeule douleur regne deſſus ſon front,
De moment en moment ſa peine deuient pire,
Son ame la reſſent, ſa bouche la ſouſpire.
Elle pour qui l’on vid ſouſpirer tant d’amans,
Souſpire à cette fois ſous l’effort des tourmens;
Et par detriſtes cris qu’interrompent ſes plaintes,
Eſtonne monamour, & reueille mes craintes,
I’accuſe de mon ſort, & la terre & les cieux,
Et ie rends criminels les hommes & les dieux:
Ie deuiens furieux, & contraire à moy-meſme,
Mon cœur forme des vœux, & ma boucheblaſpheme,
I’implore leursſecours, & bleſſe leurbonté,
Et mets le ſacrilege auec la pieté:
Ce qui plus me trauaille en ma triſte aduenture,
Et qu’il me faut cacher le tourment que j’endure,
le voile mes ennuis, ie deuore mes pleurs,
I’interdis la parole à mes iuſtes douleurs,
Ie fais mentir mes ſens, ma voix & monviſage,
Ie feins d’auoir du calme au milieu de l’orage:
l’ay l’eſpoir dans la bouche, & la peur dans leſein,
Et plus qu’à demy mort ie contrefais le ſain,
Mais qui peut long-temps feindre aux yeux deſon amãte,
Qui peut voir d’vn œil ſec ſa maiſtreſſe mourante,
