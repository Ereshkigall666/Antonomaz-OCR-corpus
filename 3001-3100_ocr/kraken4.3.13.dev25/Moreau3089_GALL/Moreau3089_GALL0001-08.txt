Sa glace ſefondit aux ardeurs de ma flâme,
Son ame compatit aux douleurs de mon ame,
Son cœur de ſes ſouſpirs honnora mes douleurs,
Ses beaux yeux pour mes pleurs me donnerent des pleurs,
Sa voix me conſola dans mes plus fortes geſnes,
Et ſa diuine main vint ſoulager mes cheſnes:
I’eſtois l’vnique objet de ſes affections,
Ma triſteſſe & ma ioye eſtoient ſes paſſions,
Ma crainte dans ſon ame excitoit mille craintes,
Et mes moindres douleurs faiſoient naiſtre ſes plaintes,
Deux cœurs ne reſpiroient que les meſmes deſirs,
Et deux cœurs ne pouſſoient que les meſmes ſouſpirs.
Iley ie te permets, trop fidelle memoire,
De cacher à mes yeux le comble de ma gloire,
Ne me fais point trouuer dans ſes bras languiſſans,
Ne mets point ſon beau corps au pouuoir de mes ſens,
Que toutes ſes faueurs paſſent pour des menſonges,
Et tant d’heureuſes nuits me ſoient autant de ſonges,
Deſrobe à mon penſer ces precieux treſors,
Qui me firent aymer ſon eſprit & fon corps,
Donne à tant de beautez vne ame inexorable,
Fais là moy ſans pitié, ſi tu m’es pitoyable,
Et pour rendre aujourd’huy mon malmoinsrigoureux,
 Forme lamoins aymable, ou me rens moins heureux:
lais i ay beaume flater pourſoulager ma peine,
Elle fuſt touſiours belle, & iamais inhumaine,
Son ame fut d’accord auecque mes deſirs,
Et i’ay ſouſpiré peu qu’au milieu des plaiſirs,
De tant de paſſions dont nous ſommes la proye,
Il’ignorois preſque tout, hots l’amour & la ioye:

--¬¬¬¬-¬-,-mmam, L-a-,¬-¬-¬¬--mma-mmmmam¬