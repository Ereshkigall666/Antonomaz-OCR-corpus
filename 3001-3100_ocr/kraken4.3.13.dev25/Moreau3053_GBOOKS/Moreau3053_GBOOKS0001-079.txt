7a4
dernieres acions ont obſcurcy leur ſplendeur& ſoü̈illeé leur eſ.
clat: & la renommee qui ſembloit n’auoir pas aſſez de bouches
pour publier voſtre gloire, eſt demeuree ſur ce ſuiet muette, &
n’a plus de voix que pour apptendre à tout l’Vniuers quevous
auez quitté le nom de pere de la patrie pour prendre celuy de
perſecuteur. En effet, que dira la poſterité ( elle qui iuge ſans
peur des actions des Princes) lors qu’elle ſçaura que V. A. R.a2
tourné ſes armes cõtre celle, que elle auoit ſi ſoouét couroõnee
& qu’elle a pris plaiſir de teindre ſeslauriers du ſang desfidelles
François, au lieu qu’ils ne deuoient eſtre arroſez que de celuy
de ſes ennemis. Elle rougira ſans doute, Monſeigneur, auſsi
bien que le ſiecle où nous ſommes, & elle ne pourra croire
qu’auec peine, que vous ayez tr auaillé à renuerſer vne Cou¬
ronne à laquelle vous pouuiez pretendre par le priuilege de
voſlre naiſſance. Mais ce qui augmente ra encore ſon eſtonne¬
ment, ce ſera lors qu’elle conſiderera que V. A. R. ne s’eſt ar¬
mee que pour la deffence d’vn Miniſtre Eſtranger, ou pluſtoſt
du Tyran de la France, qui met les deſolations d?s Prouinces &
les ſupplices des hommes,entre les ornemens de ſa bonne for¬
tune; qui opprime les Loix par la violence & eſtou ffe la liberté
par l’authorité; qui vſurpe toute la puiſſance Royale & ne par¬
donne qu’au ſeul nom de Roy; & qui enfin comme vn nouueau
monſtre ne vit que des agonies des Peuples & ne boit que leurs
armes. De telle façon, Monſeigneur, que du plus haut point
de la liberté ou nous eſtions montez, nous tombons dans le
dernier degré́ de la ſeruitude, & nous auons ce regret de voir
triompher de nos vies & de nos biens vn inconnu, en qui le
hazard a eſté plus fauorable que la prouidence de ſes parens, &
en qui la fortune pluſtoſt que le mer ite a releué la baſſeſſe de la
naiſſance. Le Parlement de Paris, Monſeigneur, cette illu¬
ſtre Compagnie qui tient entre ſes mains la garde des loix &
la tutelle du Royau me, auoit creu qu’il eſtoit de ſon deuoir de
s’oppoſer à ces violences, & de preſter ſes mains à ſouſtenir les ¬
’ruy nes qui menaçoient la Monarchie:il a pour ce ſoiet recours
à de tres-humbles remonſtrantes;, il employe tous les mouue¬
mens de l’éloquence &tout ce que l’ardeur de ſon zele luy peut
luggerer, pour rendre ſenſible la Reyne Regente aux plaintes
& aux ſouffrances de ſon peuple. Mais il trouue que leCardinal
a deſia porté́ l’endurciſſement dans le cœur de cette ſage Prin¬