
34
 nuës & deſtruire par la famine cette grande Ville: qu’au reſte le Parle¬
 ment n’a que de boanes intentions pour mon ſeruice, que tout le Peuple
me deſire, & que l’on n’en veut qu’a Mazarin, comme à celuy qui leur
ayant volé tous leurs biens & enleué leur Roy, veut encore rauir leur vie
& ſe venger d’eux aux dépens de tout le Royaume. Ie ne m’eſtonne pas
beaucoup que le Cardinal ait conçeu ces deſſeins violens & qu’il médite
la perte d’vn Eſtatr qu’il luy faut abandonner: mais ie ne puis aſſez admi¬
rer qu’il ſoit ſuiny, & meſme pouſſeé, s’il le faut dire ainſi, à cette vẽgean¬
ce par des Princes qui ont plus ſuiet de le perdre que de le conſeruer,
ayant iuſques iey oceupé leur place dans le gouuernement de l’Eſtat, &
leur ayant donné des ordres qu’il deuoit receuoir d’eux-meſmes: & pour
dire en vn mot, qui les a voulu perdre rant de fois, & qui les veut encore
faire perir dans cette oceaſion, en les expoſant a la haine du Peuple qui
ſouffre leurs hoſtilitez.
 Pour Monſieur le Duc d’Orleans mon Oncle ( interrompit le Due
d’Anjou) i’ay bien reconnu à quelques diſcours de ma tante la Ducheſſe
& de Madamoiſelle ma couſine, qu’il eſt ſorty malgreé luy de Paris, &
qu’il voudroit y eſtre preſentement.
Ie ne puis pas conceuoir(continuë le Roy)qui peut l’auoir forcé dans
vne aCdion qu’il iugeoit iniuſte & déraiſonnable, puis qu’il auoit le pou¬!
uoir de l’empeſcher, & qu’il y eſtoit obligé: Pour moy i’auouë que tout
ce procedé me choque extrémement, & que ie ne puis ſouſfrir la violen¬.
ce que l’on veut exercer contre la Ville de Paris, qui eſt la capitale de
mon Royaume, & celle qui a touſiours té́moigné plus de zele & d’affe¬
ction pour ſon IRoy. C’eſt bien mal recognoiſtre l’allegreſſe qu’elle té¬
moigna, comme i’ay ſçeu, à ma Naiſſance, & c’eſt bien tromper l’eſpe¬
rance qu’elle auoit conceuë de moy, que de la vouloir perdre entiere¬
ment, pour s’eſtre oppoſée aà la ruine entiere de l’Eſtar, & pour l’auoir
voulu deliurer de ſon Tyran, ie nomme ainſi le Cardinal Mazarin, car ie
ſcay qu’il en a fait toutes les ations, qu’il a quelque intelligence auec les
Ennemis de l’Eſtat, qu’il a procuré beaucoup d’auantages a l’Eſpagne, &
qu’il en a fait perdre de notables à la France: & qu’enfin pour le rendre
conſiderable en Italie, ou il a deſſein de rerourner, il y a ſait porter preſ¬
 que tout l’argent du Royaume qu’il a tiré du Peuple par des exactions in¬
iuſtes & violentes. Ces crimes eſtans veritables & connus de tous les
Princes, pourquoy refuſent-ils de le remettre entre les mains du Par le¬
ment pour luy faire ſon procez n’y a t’il pas apparence de croire qu’ils
participent à ſes iniuſtes deſſeins, puis qu’ils en veulent empeſcher la
punition ? Certainement ſi ie puis vn iour eſtre abſolu, ie leu feray bien