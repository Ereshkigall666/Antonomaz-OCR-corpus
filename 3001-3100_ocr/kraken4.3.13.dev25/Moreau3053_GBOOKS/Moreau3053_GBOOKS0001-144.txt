q
deuoit apparemmenit ſuruiure au feu Cardinal.
Le Caſuiſte. Mais le oy eſtant mort, cõ̃ment eſtes vous
entré dans l’eſprit de la Rey ne, qui ſans doute auoit alors
de l’auerſion pour vous, comme l’vn de ſes perſecuteurs?
Le Card. l’auois des amis en Cour, qui repreſenterent à
cette bonne Princeſſe, qu’ayant tous les ſecrets de l’Eſtat
en main, & le fil des affaires, il ne falloit pas m’eſcarter d’a¬
bord, mais ſe ſeruir de moy quelque temps, en me don¬
nant des compagnons pour me tirer petit à petit les
affaires des mains.
Le Caſuiſte. C’eſtoit là tout ce que vous pouuiez ſou¬
haiter pour lors.
Le Card. Ie vous laiſſe à penſer, ſi ie m’oubliay à careſſer
tout le mõde, & à teſmoigner hautement, que de l’admini¬
teat ion ie n’en demandois que le trauail, & en laiſſois vo¬
lontiers aux Princes toute la gloire & l’emolument.
Le Caſaiſle. Voſtre Nation, Monſeigneur, entend par¬
faitement cela, & vous maniez vos eſprits comme il vous
plaiſt, vous demontez à vis vos ames, comme vos poſtu¬
rEes, & ſans cette addreſſe-là, pour dire vray, l’homme eſt
pire que d’aucunes beſtes.
Le Card. Ie n’eus pas eu ſi toſt l’oreille de la Reine, que
la voyant vn peu ébloüie de l’éclat de ſa nouuelle gran¬
deur, ie luy en fis faire de telles reflexions, que ie l’aueuglai
tout à fait; le luy inſpiré des max imes ſi conformes à la
joye demeſuree qu’elle ſentoit, qu’en fin i’apperceus qu’el¬
le prenoit plaiſir à m’eſcouter, & me de mandoit ſouuent
ce qu’il falloit faire ponr eſtre heureuſe & puiſsãte Reine.
Le Caſ. Ne vous propoſa t’elle iamais de faire la paix?
Le Card. Ouy, & i’en fus rauy, & l’entret ins dans cette
volonté là̀ fort long temps, luy diſaat meſme qu’el le la
 deuoit faire eſperer à tout le monde, & que c’eſtoit le
moyen de gagner les cœurs & ſe rendre trespuiſſante.
Le Caſuiſle. Comment puiſſante, Monſeigneur, voſtre
Eminence eſt-elle d’opinion que la paix rende les Monar¬
ques puiſſants?
Le Card. Que vous m’entendez mal! Ie voulois que la
Reine perſuadaſt à vn chacun, qu’elle n’abitionnoit rien