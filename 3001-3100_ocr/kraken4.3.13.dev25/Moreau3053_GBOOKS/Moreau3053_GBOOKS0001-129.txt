36
peſcher les bons deſſeins qu’ils pourroient auoir pour ma liberté. I’eſpe¬
re que nous ſerons bien toſt deliurez de cette fſeruitude & que ma bonne
maman ſera conttainte enfin de retourner a Paris & de renoncer au deſit
de vengeance: car ie ne voy pas qu’elle puiſſe executer le deſſein qu’elle
auoit de les forcer à luy venir demander pardon, puis qu’elle s’aſſeuroit,
comme i’ay ſçeu, que huict iours apres noſtre ſortie, le pain venant à fail¬
lir, le Peuple ſe ſouſleueroit contre le Parlemenr & l’obligeroit de venir
auec luy la corde au col imploret ſa miſericonde: Et cependant deux
mois & plus ſont paſſez depuis noſtre départ, ſans que les viures y ayent
manqué, & ſans que le Peuple ais tant ſoit peu turmuré contre le Parle¬
ment: au contraite, le mal qu’ils ſouffrent dans cettre guerre ne fert qu’à
les animer de plus en plus à la perte du Cardinal Maaarin: & il eſt certain
que plos elle retardera & pluas leurs forces augmenteront, & les ſiennes
diminuëront: car i’ay fçeu par l’arriuée de pluſieurs Seigneurs, & parti¬
culierement du Mareſchal de Schomberg, que les meilleures Villes de
France ſe declarent de iour en iour pous le Parlement, & qu’elles refu¬
ſent les ordres du Cat dinal. Ce n’eſt donc plus de Paris ſeulement qu’il
faut ſe venger, c’eſt de toute la France qui ſuit eette Ville eapitale, com¬
me le reſte du corps ſuir le chef: ſi bien que e’eſt mettre tont l’Eſtat en
conbuſtion, que de s’obſtiner plus long temps à vne ſi temeraire entre¬
priſe, qui n’a pour motifque la paſſion d’vn Eſtranger, qui voudroit par
ſa tyrannie retirer mes Subjets de l’obeiſſance qu’ils doiuent à leur Roy:
mais ils me ſont ſi fideles, qu’ils ſç̧auront bien démeſler mes inthereſts
de ceux de ces mauuais Miniſtres, qui ont abuſé de mon Nom & de ma
Minorité, pour aceroiſtre leur ambitieafe fortune. Que ſi ie puis vn ioure
auoir la puiſſance Royale, dont ie n’ay maintenant que leNom, ie ſçau¬
ray punir auſſi rigoureuſement ces peſtes d’Eſtat, que recompenſer lar¬
gement ceux qui ſe ſont oppoſez à leurs iniuſtes deſſeins.¬
Sur ce mot,le Roy ſe retira de la fenetre où il s’eftoit arreſté au buit
de quelques Seigneurs qui le vindrent ſaluër, & n’eur que le loiſir de re¬
commander à ſon Frere la diſcretion qu’il luy auoit promiſe: mais eée
entretien ne pût eſtre ſi ſecret qu’il ne fut entendu pas vn Offieier dn¬
Roy, qui l’écoutoit ſur vne feneſtte prochaine, & qui a crû le deuoir pu¬
blier pour aſſeurer les fideles François, que le deſir de leur Roy ſeconde !
leurs intenions, & les obliger d’employer leurs biens & leurs vies pour
ſa liberté, & pour la deſtruction de ſes ennemis.
E I N