
vouliez enir plier la toillette, piller les meubles, la vaiſſelle
d’argent, & tous les plats, outre que vous pretendiez m’affa¬
mer. Ievous proteſte, Monſieur, qu’ayant reconnu voſtre hai¬
ne, & voſtre infidelité, ie me ſuis auſſi toſt miſe ſous la proré¬
ctiond’vne perſonne qui a grand train, laquelle m’a promis de
bien enuitalller touſiours la Place, & me deffendre contre
vous. luſques à preſent elle ne m’a point manqué de parole.
l’eſpere de ſa generoſité vne longue continuation, Ne vous
imaginez donc pas venir à fin de ce grand ſiege, non plus que
de celuy de Lerida: car vous pouuez ctoire que celane s’enfile
pas comme Nichon;ce n’eſt pas vne choſe ſi aiſé́e: & il eſt tres¬
veritable, que les conſeils que vous ptenez, & que l’on reçoit
de vous, ſont ridiecules, & partent d’vne teſte mal compoſeée,
quien fera caſſer beaucoup d’autres. Les euenemens ne reſpo¬
dent pas aux imaginations mal fondées & legerement con¬
cenës; vous en teconnoiſtrez la confuſion. Enfin, quoy que ie
ſois folle, creyez moy, deſiſtez-vous d’vn deſſein qui ne vous
peut oſtre que funeſte, & craignez que la vengeance du Ciel ne
faſſe éclatter ſes foudres ſur voſtre perſonne, pour la punir des
maux que vous auez deſia faits. Vous croirez peut-eſtre qu’v¬
ne alouſie extréme m’oblige de vous parler de la ſorte, ſça¬
chant que vous faites traiſner touſiours & ſucceſſiuement à
voſtre ſuite ſix des plus belles Religieuſes, pour conjurer &
emouuoir voſtre deuotion, & à̀ qui vous auez dunné l’employ
de faire joüer voſtre artillerie. Mais vous deuez eſtre aſſeuré,
que ie n’auray iamais l’ame atteinte de ce vice pour vous, à̀ qui
ie n’ay teſmoigné de l’amitié que par intereſt, n’ayant point eu
d’inclination veritable pout vous, qui ne meritez pas que ie
ſois,
MONSIEVR,
  r
Voſtre tres-humble,tres-obeiſſante, & tres
affectionnée Seruante & Maiſtreſſe,,
LA PETITE NICHON.
A Parns ce 26. Février1649.