TS
gne. Il eſtoit facile, il eſtoit honorable à ous les deux eonſeils de
relaſcher quelque choſe de l’intereſt partieulier; pour l’intereſt
genral des Roys & des Sceptres. Ils l’auroient fait fi l’honneur
ſeulement eut reglé́ leurs intentions, & ſi l’avatice ſeule, & l’am¬
bition du Cardinal Mazarin n’eut entretenu aveode l’huile & avee
des oſſemens humains, ce feu qui embraſe l’Europe depuis tant
d’années. L’on a ſouffert que des traitres Angleis ſe ſoient ioüez
de leur Roy, comme le chat de la ſouris: ils luy donnoient de la
griffe, & regardoient ce que l’on diſoit deleur inſolenće dans les
autres Eſtats. Ils ont meſmes fait couir de faux-bruits de ſa con¬
damnation, pour voir ſi ce regicide preſt à̀ commettre, n’armeroit
point toutes les nations. Tout cela n’apas tant fait de bruit eu
France, qu’vn adjournement contre Tabouret, fils d’vn Fripierdes
Halles, contre Catelan, & contre la Ralliere. La preſence, les prie¬
res, ny les larmes d’vne Reyne, fille de France, tante du Roy,
moins dignement traittée dans la maiſon de ſon pere, que des peti¬
tes Bourgeoiſes de Rome, niepces de Mazarin: La miſere preſente
& futune des couſins germains du Roy & des petits fils de Henry le
Grand n’ont eu aueun pouvoir. Bnfin dés que les Anglois ont ſçeu
que la France refuſoit la paix à l’Eſpagne, & que le Cardinal Ma¬
arin avoit entropris laguerre contre Paris, & contre tout le Roy¬
aume:ils ont enfin executé ſans crainte cét Arreſt horrible & exe¬
crablecontre leur Roy, & du meſme coup qu’ils ont abbatu vne
teſte  trois diadéếmes, ils ont esbranlé toutes les Couronnes de
l’Vnivers. Le mal-heur de ce Roy luy eſt venu par ſes favoris & ſes
Miniſtres: LeGrand Seigneur, ce Prince de plus d’vna partie du
monde, vient de perir encore par la corde, pour avoir ſouſtenu ſon
grand Vizir contre le reſſentiment general de tous ſes ſubiets.Voi¬
cy à preſent la France expoſé́e à tous les perils de la guerre eſtran¬
gere & ciuile, malgré ces horibles exemples pour la querelle d’vn
homme eſtranger, que l’ont veut faire regner ſur les ſujets d’vn
Roy mineut, qui ne le peut faire Miniſtre de ſon Eſtat, ſans en o¬
ſter l’adminiſtration à la Reine, & aux Princes, & cela encor pas
Arreſt du Parlement de Paris, qui a donné la Regence à la Reyne
 & non à ce gueux reueſtu des deſpoüilles du Royaume, duquel il a
deſcouvert la honte, & à la honte duquel il veut commander en
Roy, malgré les Loix ſaliques & fondamentales de la Couronne,
qu’vn Roy meſmes ne peut violer. Non, non, vn Roy ne les peut
ny vipler ny enfraindre:elles ſont plus anciennes que la Monarchie