pour ſinſtitution du Roy. 73
colombe, comme ils le ſont en ap¬
parence, que quelquesfois la pru¬
dence humaine ne l’emporte par¬
deſſus, & ne les rende aſſez ſoup¬
ples & ployans aux volontez du
Miniſtre, pour former des oppo¬
ſitions aux plus honneſtes gens &
mieux inſtruits dans les veritez
Chreſtiennes qui ſe pourroient
preſenter. De plus, ces Meſſieurs
là qui ſont dans les deuotions du
ſiecle, les vns pource que leur
ſcience ne va pas plus auant, ſoup¬
connans meſme d’hereſie ou de
ſchiſme tout ce qui eſt ancien, les
autres pource qu’il faut s’accom¬
moder au temps & à la pluralité,
ne reçoiuent pas volontiers dans
les dignitez de l’Egliſe ceux qui
ne ſont pas nourris à leur mode,
qui diſent ouuertement ce qu’ils
penſent ſelon ce qu’ils ont veu &
appris dans les Liures, & qui n’ap¬
portent point de diſſimulation
dans leurs ations, ny dans les
prattiques de leurs deuotions. Et
 de