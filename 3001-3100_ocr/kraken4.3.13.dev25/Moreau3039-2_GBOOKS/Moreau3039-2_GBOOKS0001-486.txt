pour l’inſtitution da Roy. 447
modement, comme nous voyons
qu’il arriue à preſent par nos diui¬
ſions. Cela fait voir que, comme
le Roy de France eſt trop puiſſant
pour eſtre ruiïné par le Roy d’Eſpa¬
gne, & le Roy d’Eſpagne auſſi par
le Roy de France, c’eſt vn mauuais
conſeil que donnent à l’vn & à
l’autre leurs Miniſtres, qui ne
veulent que broiiiller, pour auoir
occaſion de tirer de l’argent des
peuples; d’eſloigner les Grands de
la Cour, afin d’y demeurer les Mai¬
ſtres plus abſolus; & de faire perir
en peu de temps beaucoup de mõ̃¬
de, afin de donner plus de Char¬
ges vacantes, & bien ſouuent pour
ſe défaire honnorablement de plu¬
ſieurs qu’ils n’ayment pas, deſquels
ils ſe mocquent par apres en leurs
ames, profitans ſeuls, & leurs gens,
de toutes ces miſeres, tant publi¬
ques que particulieres. Il faut donc
conclure ſuiuant le meſme Eraſ¬
me, que comme vn Prince doibt
reſſe mbler par ſa clemence au Roy
 des