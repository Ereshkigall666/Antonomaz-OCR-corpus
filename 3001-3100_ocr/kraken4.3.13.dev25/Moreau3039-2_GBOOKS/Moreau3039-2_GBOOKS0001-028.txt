au Leeur.
memoire, qui ont touſiours eſté
tres-jaloux de ſa gloire & de ſon
authorité, & ont meſme contri¬
bué dans leur vacation à le mettre
ſur le Troſne. Mais il eſt vray auſſi
qu’autant qu’ils ont eſté fideles à
leurs Princes, autant ont-ils eſté́
ennemis de ceux qui par ſeduction
de leurs eſprits ont vſurpé leur au¬
thorité, & traité tyranniquement
les peuples ſous leur non: & ie
les ay touſiours connu eſtre dans
les maximes de ces illuſtres Au¬
theurs, des ſentimens deſquels eſt
compoſée cette Inſtitution. Ie ne
ſuis point non plus attaché à Me¬
ſieurs les Princes: ie ne ſuis pas
meſme connu d’eux, & n’ay poin
enuie de l’eſtre.
A la fin de ce Liure ie me ſuis
aduiſé d’adjouſter pour la confor¬
 mité de la matiere, vne verſion
que i’auois autresfois pris plaiſir
de faire en vers François de l’ex¬
cellent Poëme que fit Monſieur le¬
Chancelier de l’Hoſpital lors du
Sacre