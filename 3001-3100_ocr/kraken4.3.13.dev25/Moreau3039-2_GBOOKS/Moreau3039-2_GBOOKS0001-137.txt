1o8 Maximes importantes
coup d’eſtonnement, de voir que 
parmy tant de Prelats quifrequen¬
ent la Cour, & qui ont veu leurs
Brebis expoſeées à la rage des ſol¬
dats, pires que des loups rauiſſans,
leurs Temples pillez, & ce qui y
eſt de plus auguſte violé par des
profanations horribles, il ne s’en
ſoit trouueé aucun qui ait oſé tou¬
cher viuement la conſcience de la
Reyne, & taſché de diſſiper les
nuages dont la flatterie & le men¬
ſonge a couuert ſon eſprit, par la
lumiere d’vne ſaine doctrine & ve¬
ritablement Euangelique, qui
 n’enſeigne que la clemence, la dou¬
ceur, & la paix. Qu’aucun, dis-je,
d’entr’eux n’ait trauaillé à luy fai¬
re connoiſtre que l’authorité de
ſon Fils ne peut auoir d’autre fon¬
dement que celuy de la Iuſtice, qui
 Iuy deffend de maintenir vn E¬
ſtranger dans la conduite des af¬
faires de ſon Eſtat, contre le ſens
commun, le droict des gens, les
Loix du Royaume, & le deſir vni¬
uerſel