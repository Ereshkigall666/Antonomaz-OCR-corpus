,
 
n ais Conſeil uneſte & barbare, qui ne peut auoir eſté pris ſans que le
Demon qui marche dans les tenebres y ait pteſidé, & que les Anges tu¬
telaires de la France en ayent eſte bannis.
SIRE, Nous appe llons icy tout ce qu’il y a d’Ames vrayment Fran¬
çoiſes, pour ſe joindre à nos ſentimens & à noſtre conduite, à l’exemple
de ces perſonnes Illuſtres, qui ont désjaſignalé leur zele en cette occaſion;
afin de confondre promptement l’Autheur de tous ces maux, deliurer
voſtre Perſonne de ſes mains, & retirer voſtre Eſtat de ſa ruine. C’cſt là l’v¬
nique voye de ſalut; & ſi ſon party ſubſiſte quelque temps, la France eſt
perduë ſans reſource.
Si nous eſtions ſi mal-heureux que de ſuecomber, le Cardinal demeu¬
reroit Maiſtre d’vn Eſtat affoibly, qu’il partageroit auec ceux qui l’ont
aſſiſté. ſi noſtre reſiſtance ne fait que balancer les affaires, nous ver¬
rons naiſtre à noſtre grand regret vne guerre ciuille, qui donnera loiſir
aux’ Eſtrangers d’entrer en France & de ſe joindre audit Cardinal; les
Eſpagnols eſtant bien aſſeurez que nous ne pouuons auoir intelligencé
auec eux; parce qu’il eſt impoſible que les intereſts que nous auons à la
conſeruation de la Monarchie, à cauſe de nos charges qui en dependent,
puiſſent compâàtir auce leur deſſein. D’ou V. M. peut iuger à quelle ex¬
tremité le Cardinal Mazarin vous a reduit, vous ayant jetté dans la ne¬
ceſſité ou de le perdre bien- toſt pour vous ſauuer & la Fortune publique,
ou de perdrevos plus fidelles Seruiteurs & voſtre Eſtat conjointement.
S IR E, dans le mouuement perilleux où̀ nous voyons la fortune
penchante de voſtre Royaume, aous nous trouuons oblgez de iuſil¬
noſtre conduite à V. M. & à toute la France. Nous ſerions inconſ’a¬
bles, ſinous ne croyions auoir ſatisfair à tout ce que la Iuſtice & la Pru¬
dence deſiroient de nous, pour éuiter ou eſloigner l’accident où nous
ſommes tombez; l’vn & l’autrenous ont obligez de mettrec la main au
ſoulagement de vos Peuples, qui ſuccomboient ſous le faix, afin d’em¬
peſcher leur ruine ou leur reuolte. Mais à l’égard du Cardinal Mazarin,
qui eſtoit coupable de leurs ſouffrances; ſi la Iuſtice demandoit la puni¬
tion de ſa tyrannie, la Prudence nous portoit à la diſſimuler, comme
nous auonsfait.
Nous ſçauons bien que le crime d’vſurpation eſt de la qualité des
paſſions violentes, qu! ſe rendent maiſtreſſes des ames qui les reçoiuent;
& que pour peu qu’il ſoit conſommé, les loix ſont trop foibles pour le
chaſtier. Ceux qui entreprennent ſur la puiſſance du Souuerain, ne man¬
quent pas d’imiter ce fameux Seulpteur, qui graua ſi artiſtement ſon
image dans la ſtatuë qu’il deſtinoit au public, qu’il eſtoit impoſſible de
l’en oſter, ſans mettre l’ouurage en pieces. Les Vſurpateur de l’Autho¬
rité du Prince, s’attachent ſifort à ſa perſonne & ſe rendent ſi neceſſaires
dansſes affaires par leur adreſſe, qu’il eſt preſque impoſſible de les en ſe¬
parer, ſans cauſer vne convulſion tres-perilleuſe à ’Eſtat : & comme ces
maux ſont preſque incurables, quand ils ont prirs racine pour peu que ce