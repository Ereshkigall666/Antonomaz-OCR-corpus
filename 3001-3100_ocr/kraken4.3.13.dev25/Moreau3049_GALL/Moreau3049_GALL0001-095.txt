76
Prouence, & auſdits Preuoſt des Marchands & Eſcheuins:Et ſeront
les Gens du Roy deputez, pour aller vers ledit Seigneur Roy & ladite
Dame Reyne Regentes pour leur faire entendre le preſent Arreſté, &
les ſupplier de la part de ladite Cour, Que ſuiuant la parole donnée, les
paſſages ſoient ouuerts pour la liberté des choſes neceſſaires en cette
Ville, Et ont eſté deputez Meſſieurs les premier Preſident, de Meſimes
ſecond Preſident, le Cogneux & de Nemont, auſſi Preſidens: De
Longueil & Menardeau, Conſeillers de la Grand’Chambre; De la
Nauue, le Coc, Bitault, P. Viole & Palluau, dsa Enqueſtes, Et le
Févre des Requeſtes.
Du Lundy premier iour de Mars mil ſix cens quarante-nenf.
E iour, la Cour toutes les Chambres aſſemblées, Maiſtre Guil¬
laume Briſſonnet, Conſeiller & Maiſtre des equeſtes, a eſté de¬
puté pour l’execution de l’Arreſté du iour d’hier.
Signé,
DV TILLET.
Ordonnance de Meßieurs les Preuoſt des Marchands &
Eſcheuins de la Ville de Paris pour le Pain.
Du premier Mars 1i649.
VR la plainte à nous faite au Bureau de la Ville par les Habitans
des Fauxbougs de cette Ville, au preiudice & contrauention de nos
Ordonnances precedentes, portant inionction aux Boullangers &
Patiſſiers de cette Ville & deſdits Faux-bourgs de faire des pai ns de
deux & trois liures, leſdits Boullangers & Patiſſiers n’expoſent enve n¬
e que des pains de cinq & ſix liures, & autres plus peſans, dont les
pauures gens n’ont moyen de ſe fournir. Requerant y eſtre pourueu.
N vs, faiſant droict ſur ladite plainte & requiſitoire, Avos con¬
formement à noſdites Ordonnances, Enioint aux Boullangers & Pa¬
tiſſiers deſdits Fauxbourgs de faire doreſnauant des pains dudit poids
de deux & trois liures ſeulement, afin que les pauures gens en puiſſent
achepter pour leur ſubſiſtance. Faiſons deffences auſdits Boullangers
& Patiſſiers de faire & cuir des pains de plus graed poids, à peine de la
vie. Ce qui ſera publié & affiché dans leſdits Faux-bourgs & par tout
ailleurs où̀ beſoin ſera, à ce qu’aucun n’en ignore. Fait au Bureau de la
Ville le premier iour de Mars 16̃49.
Signé́,
LE MAIRE.
Ordonance