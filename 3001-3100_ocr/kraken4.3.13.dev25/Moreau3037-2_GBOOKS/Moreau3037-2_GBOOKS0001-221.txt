2l
 peux apprendre non d’vn Euangeliſte: mais d’vn Rahbin que pour n’eſtre
pas importune des cris des pauures, c’elloit non ſeulement dans le plus ſompeueux,
mais auſſi dans le plus écarté de tous les appartenans de mon Palais, que mes ſens
nageoient dans des délices paſſageres de la vie humaine, &ſi i’eſtois aſſez inhumain
pour ne point mettre fin au ſujet de leurs plaintes au moins ne l’eſtois-ie pas aſſez
pour les ouyr ſans eſtre touché tres-ſenſblement, en peux tu dire de meſme? Ton
repos peut-il comme le mien, eſtre troublé par ſes clameurs que la tyrannie a cau¬
ſ́es & cherches-tu, comme ie faiſois pour ſauuer ta douceur, s’il t’en reſte, de ea
 cuauteé, la retraite & la ſolitude? Ce n’eſt pas-ce que nous auons apris, il ne ſuffit
 point a ta barbare humeur d’auoir, dit-on, deſolé́ la France, & tu ſerois bien mary
de priuer ou tes oreilles des pitoyables cris de tant d’innocéces victimes ou tes yeux
du plaiſir de les voir immolées à ton inſatiable auarice.
Ce monſtre couronné qui ſoubs le nom de Neron a iadis tyranniſé l’vniuers ayant
fait mettre le feu aux quatre coins de la ville de Rorne voulut d’vne tour cminente
eſtre ſpectateur de ce tragique embraſement, & tu veux l’eſtre de celuy de toute l
France, que toy ſeul as cauſé: plus mal-heureux en cecy comme plus inhumain que
ne fut ce Tyran, que l’vn eſtant bien de plus longue eſtenduë tu ne ſçarois voir
d’vn clin d’œil le mal que tu ſais comme luy celuy qu’il faiſoit.
Si ie voulois acheuer ces deux tableaux de nos vies que ie me contente d’auoir
ébauché, croy moy la mienne fut elle encore depeinte d’vn coloris plus noir tire¬
roit du luſtre de la tienne; mais ie paſſerois les iuſtes bornes l’vn aduis, & mon deſ¬
ſein n’eſt point de les paſler ſi ie ne l’ay deſia fait.
Ce n’eſt donc pas faire largeſſe de ton bien, mais reſtitution de celuy d’autruy.
Que ie t’exhorte, Mazarin, puis que celuy n’a rien à donner qui ſemble auoir tout
à rendre: ce n’eſt pas à baſtir des Hoſpitaux puis que tu n’en as que trop fait de tant
de maiſons deſolees, mais à les renter non de ton bien mais du leur, dont ton auari¬
ce & celle de tes Miniſtres complices de la tienne, les a tres-iniuſtement deſpoüil¬
lez.
Les reſtitutions ne ſont ordinairement pas moins malaiſées que neceſſaires au
ſalut de ceux qui en ont à faire, mais pour eſtre difficiles elles ne ſont pas impoſſi¬
bles, & ſi tu voulois rappeller des banques d’Italie les millions que tu y as misà cou¬
uert quelque difficulté́ que tu puiſſe m’alleguer de les faire venir de ſi loin le che¬
min qu’ils nt à faire de Veniſe à Paris, n’eſt ny plus long ny plus faſçheux que ce¬
luy qu’ils ont fait de Paris a Veniſe.
Si la Far ce t’en donnant vne quittance generale veut conurtir çe butin en pre¬
 ſent ie ne ’en parle plus; mais i’ay bien de la peine à le croire, ſi ce n’eſt qu’elle
vueille te laiſſer ce qu’elle te donneroit bien pour la rançon de ſon Roy: mais ſou¬
uienstoy que tu ne ſçaurois iuſtement retenir le plus precieux de ces treſors iniu¬
ftement enleué que tu dois de luy rendre auec les autres gratuitement, & qu’il faut
te diſpoſer à rendre compte aà Dieu des larmes & du ſang que luy couſte ce qu’elle
n’a point recouuré, & ce que malgré ta malice elle va recouurer. C’eſt l’aduis qu’a¬
uoit à te donner.
MazAR IN,
Ton amy tres-affectionné, Le Mauuais Riche.