

.
A¬
125
temps qu’il ’fait des plaintes,& qu’il verſe des larmes. Enfin peu à peu ces plaintes
ſe ſont abaiſſees: Ces larmes à faute d’huimeur ſe ſont toutes ſeichees. Il n’a pas
neſme la force de languir; Il meurt à toute heure, ou s’il ne meurt pas, ce qu’il fait
n’eſt pas viure, c’eſt plutoſt ietter les derniers ſouſpirs.
Encore s’il nous auoit ſouffert de ietter ces derniers ſouſpirs en patience ’il
auoit permis au pauure Laboureur d’expirer ſur la paille, ou dans les ſillons, ouen
ſuant il ſeme de quoy nous nourrir. Mais les infames ſatellites de cét execrable
Tyran ont aiouſteé des douleurs à ſa mort, & ils ont pilleé en vn moment ce qu’il
auoit recueilly des ſemances de toute ſa vie: Et retournans auec encor plus d’inhu¬
maniteé, comme ſi ſa pauure cabane vuide n’euſ pas eſté aſſez malheureuſe, ils l’ont
traiſnédedans les cachots des priſons: non pas auec deſſein de le retirer d’vn lieu oùû
il n’auoit rien pour viure;mais pour le renfermer dans vn autre où il puſt mourir
plus malheureuſement. Que n’eſt-il, Meſſeigneurs des expreſſions aſſez fortes pour
vous dire toute la verité. Mais elle eſt trop extraordinairc & trop affreuſe pour ſe
repreſenter par des paroles. Toute la campagne deſerte en ſon langage muet &
pitoyable, vous l’apprendroit mieux que moy. Les cabanes des payſanss’eſtonnent
d’eſtre des retraites de hiboux, que leur ont preparées des oiſeaux de proye: elles
n’ont plus leurs hoſtes ordinaires:ou s’il leur en refte quelques vns, c’eſt pour pleu¬
rer la captiuiteé ou la mort des autres qui ont tombé ſous la main des Sergens, com¬
me ſous la rage des ennemis. Si le bœuf reſtoit dans l’eſtable, il s’eſtonneroit d’vn
ſi long repos, & de ne voir plus le Maitre qui le faiſoit viure, apres l’auoir fait tra¬
nailler. La charruë abandonnée demeure inutile au milieu d’vn champ plein de
ronces & de chardons. En vn mot toute la campagne eſt vn affreux ſpectacle, qi
dé́couure en ſes deſerts l’auarice inſatiable d’vn ſeul voleur.
Mais l villes en ſont-elles exemptes? que peuuent-elles dire, ou pluſtoſt que
peuuent-elles faire; Les ſources dont ſortoient leurs richeſſes ſont coupées, Pour¬
roient-elles manquer de tarir? Cette abondance qui ne leur vient d’ailleurs que de
ces lieux ou regne à preſent la diſette, que peut-elle deuenir? Helas! pluſtoſt qu’eſt¬
elle deuenué? Ces pauures villes au lieu de s’enmployer au trauail, ne s’amuſent plus
qu’à trembler. Vne generale terreur ſaiſit tous les eſprits qui craignent pour leurs
corps, ou craignent pour leuts biena. Celuy-cy doit & n’a rien, & celuy-là meurt
de faim qui n’eſt riche que de ce qui luy eit deub. Double impuifſance au debiteur
& au creancie:. Tout eſt ruiné. Tout eſt dans les coffres d’vn brigand: & cepen¬
dant ces harpies tous les iours crochettent ceux du pauure Bourgeois, dans leſquels
l’air eſt la ſeule choſe qui reſte. Cruelle ba brie ! ils veulent toutefois qu’on leur
donne ce qu’ils demandent: & ſi quéelqu’vn refuſe par impuiſſance, ils le traiſnent
nux plus eſtroites priſons; comme ſ à force de le preſſer & de l’opprimer, ils pou¬
uoient tirer de luy ce qu’il n’a point. Dans les horreurs d’vne ſi violente tyranie,
chacun ſeroit encor bien aiſe d’auoir peudu ce qu’il a donné,s’il pouuoit conſeruer
ce qu’il a ſauueé. Mais ces deſirs ſont ſans eſperance. S’il a donné quelque choſe aui
voleur public, il n’a plus rien, ou c’eſt encores pour le luy garder: & l’attente de
perdre ce qui reſte, augmente la douleur d’auoir perdu ce qu’il n’a plus. Encores
s’il oſe ſe plaindre parmy des atteintes ſi cruelles & ſi douloureules; chaque parole
eſt autant de crimes quiconfondent dans la perte des biens celle de la vie. Ainſi le
Qi