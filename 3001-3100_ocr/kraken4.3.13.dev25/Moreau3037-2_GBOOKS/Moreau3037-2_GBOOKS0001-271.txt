252
qui eſtoient couuerts d’eſcailles trenchantes & pointeuës, qui auoient les queuẽs en
formes d’hallebardes, & comme vne fraize de tuyaux ſemblables à des piſtolets. I
vous proteſte que cela me donna de l’eſpouuante, & vn preſage preſque certain
des malheurs qui ont ſuiuy.
Le Cad. Vous reſuiez, & vous vous imaginez auoir veu tout cela.
Le Caſuiſte. Cela n’eſt point ſans exemple, & qui plus eſt, les effets ne demen¬
tent pas.
Le Crd. Mais ſi toſt qu’il fit iour, on ſçeut noſtre depart à Paris, qu’en diſoit-on?
en quel eſtat ſe trouua le Bourgeois?
Le Cſuiſte. Monſeigneur, imaginez vous vne flotte qui vogue dans vn grand
calme, les voiles enflées & le vent en poupe; le pilote de chaſque vaiſſeau dort
agreablement dans ſa cabane, au murmure des eaux, qui viennent flatte ſon naui¬
re, quelques-vns des Matelots en font autant, cependant les autres racommodent
les voiles & les cables, les autres cherchent les fentes & les endroits les plus mala¬
des du vaiſſeau pour les radouber, d’autres s’amuſent à ſacrifier d’vne bouteille de
vin au Dien Neptune, & d’autres plus enclins à la melancholie, gouſtent vn conten¬
tement reſueur dans la peſche, bref chacun ſe repoſant ſur la ſerenité de l’air
& la bonace de la mer, abandonne le ſoin de ſon nauire, & ſuit le plai¬
ſir que la nature. ou ſon inclination luy demande. Mais au fort ’de ce calme &
de cette negligence vniuerſelle, le Ciel commence à s’obſcurcir, le Soleil diſparoiſt,
ſa lumiere cede à celle des eſclairs Eole ouure ſon antre & laſche la bride aux plus
furieux des vents; Borée, Aquilon & les autres ſe reſpandent ſur la Campagne
mouuante, la mer s’enfle & s’eſmeut, & la pluie qui tombe d’enhaut d’vne roideur
nompareille, enfermant les vents entre deux eaux, leur donne vne telle force, par
l’oppoſition qu’elles appo rtent à leur cours, que l’on entend des ſiflemens & des
hurlemens eſpouuantables. Les Matelots eſtourdis de cét orage impreueu, cou¬
rent aux cdrdages & aux voiles, les Pilot es au gouuernail, & les perſonnes inutiles
aux prieres. Vous voyez l’horreur & la crainte peintes ſur les viſages d’vn chacun,
le Pilote accuſe les Matelots de leur negligence, & les Matelots aceuſent le Pilote
de peu de iugement & de preuoyance. Le mal eſt plus fort que le remede, le mai¬
ſtre maſt eſt emporté, les antennes ſont briſées, les cordages ſont rompus, & il ne
reſte plus que le gouuernail, encore eſt-il a demy fracaſſé, les ancres ſont inutiles, il
faut obeyr à la tempeſte, ſe laiſer aller au gré de l’onde & du vent, & ſe ſeruir le
mieux que l’on peut du gouuernail, pour éuiter les bancs & les rochers, & ſe ſauuer
d’vn abſolu naufrage. Perſonne n’a regret de faire vn ſacrifice de ſes plus riches
marchandiſes pour appaiſer la mer, on deſcharge le vaiſſeau de ce qu’il porte de
plus precieux, & tous autres ſecours humains eſtans fermez, on recourt aux vœux
& aux prieres.
Le Card. Cette deſcription-la eſt bien pëtique.
Le Caſuiſte. Vous voulez dire pathetique Monſeigneur. Elle ne la ſçauroit trop
eſtre, por vous repreſenter la ſoudaine conſternation des Pariſiens; la poëſie eſt
vne peinture parlante. Mais pour appliquer ma comparaiſon Monſeigneur, cha¬
cun s’eſtoit reſiouy la veille des Roys. Tellement que les plus riches & les plus
pareſſeux dormoient la graſſe matinée: les autres qui ont beſoin de gagner le teſton