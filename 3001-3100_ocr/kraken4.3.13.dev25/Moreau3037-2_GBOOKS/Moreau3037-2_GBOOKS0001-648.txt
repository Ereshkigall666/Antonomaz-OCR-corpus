 camment le ventre de toute ſorte de mal.
629
?
Et nous pouuons comparer ceſte molle & pareſſeuſe partie de l’homme à vn Pri¬
ce qui repoſe à ſon aiſe & ſans aucune crainte au milieu de ſon Camp, ayant diſpo¬
ſé tous ſes plus forts genſdarmes à l’entour de ſa Tente, & fait baſtir des trenchées
-& des forts bien gardés aux aduenuës & aux endros les plus dangereux: Le Dieu de
la Nature ayant comme vn tres ſage & tres preuoyant ingenieur donné à la teſte vn
crane tres dur & tres fort; aucœur, au foye, & aux poulmons vn eſtomac pour luy
ſeruir de rempart, garni d’vne paliſſade de coſtes bien rangées & aux iambes & aux.
cuiſſes des os aſſez durs pour reſiſter à ce qui les peut choquer: En ſorte que quoy qui
puiſle arriuer, le ventre demeure touſiours en ſeureté exempt de toute ſorte du mal
(excepté qu’auec le temps ſes genſdarmes eſtans deuenus vieux & foibles, la vieil¬
leſſe & la mort que perſonne ne peut vaincre en facent vne generalle deffaite) mais
 cela excepteé, & les coups des ames à feu & des eſpées & autres inſtruments qui le
uuent perſer auſſi bien comme les autres membres: il eſt certain que le ventre a
e tres grands aduantages par deſſus les autres parties du corps, auſſi entendons
nous ſouuent dire que la teſte a eſté caſſée par vne cheute, ou par quelque rencon¬
tre, que les bras, les iambes, les mains, les pieds & meſme ſe col ont eſté́ rompus
ou deſmis, & que le dos a eſté battu: mais le ventre par vn priuilege particulier de¬
meure preſque touſiours ſain & ſauf parmy tous ces dangers; Les iniures du temps
meſme ne luy donnent aucune atteinte ſi forte qu’aux autres membres, ſon a froid
chaud à la teſte, aux mains & aux pieds: mais iamais le ventre ne s’en plaint: il eſt
naturellement couuert de graiſſe & de peaux ſi eſpoiſſes & d’ailleurs preſerué auec
tant de ſoin que le hale du Soleil & les frimats de l’air geleé ne luy gaſtent point la
-douceur n’y la blancheur de ſa peau comme aux autres parties.
Et ce qui le rend encore plus heureux, c’eſt qu’il eſt tellement cheri & honoré par
tous les autres membres, qu’il n’y en a pas vn qui ne s’employe auec affection, tra¬
uail & diligence pour le nourrir & pour le conſeruer dans ſon oiſiue felicité. La teſte
met en pratique les plus aiguës ſubtilites de ſon eſprit & de ſon iugement, pour
trouuer mille admirables inuentions, & les mains qui ſont les ſeruantes de la raiſon
& les inſtruments des inſttuments font agir les arts & les ſciences pour obliger toute
la nature à faire hommage, & rendre tribut au ventre: Les filets, les hameçons &
les rets pour la chaſſe & pour la peſche: les arcs, les trebuchets, les harquebuſes, &
mille autres ſubtiles machines, contraignent les oyſeaux, les beſtes à quatre pieds &
les poiſſons, & generalement tout ce qui vole, qui rampe, qui court & qui nage, de
ſe laiſſer prendre, eſcorcher & cuire auec mil diffeens ragouts qu’on tire des her¬
bes, des racines, des plantes & des fruits, pour contenter & pour remplir le ventre.
En vn mot ſon bon-heur eſt extréme, & ſa felicité́- conſtante & durable, lors
qu’il n’abuſe pas de ſes aduantages; & que receuant tous ces biens faits, & cette
nourriture gratuite, il rend à toutes ces parties agiſſantes vne amitié relatiue & vn
ſeruice reciproque, & ne ſe montre point meſcognoiſſant du ſoin & des peines qu’el¬
les prennent pour ſa ſatisfaction.
Mais s’il arriue qu’abuſant de ſon bien eftre, il ſe corrompe par Orgueil, ou par
mauuais Conſeil, ou que ſa trop grande auidité contraigne les autres membres,
à luy fournir beaucoup plus d alimens, que ſa chaleur naturelle n’en peut cuire&
Re e ij
S,
..?