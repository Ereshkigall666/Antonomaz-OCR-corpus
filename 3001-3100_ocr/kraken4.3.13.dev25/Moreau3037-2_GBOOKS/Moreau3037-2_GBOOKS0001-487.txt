468
ſouffrir de compagnon, non plus que de maiſtre & comme diſoit Alexandre à Da¬
rius,tout ainſi qu’il n’y a qu’vn Soleil au Cieux pour eſclairer la terre, il ne faut
auſſi qu’vn Roy pour gouuerner vn Royaume.
Ce n’eſt pas qu’il ne ſoit tres à propos à vn Roy, de prendre l’aduis de quelques
gens de bien, & udicieux Conſeillers d’Eſtat, mais il doit touſiours en eſtre le Iuge,
& ne les pas c ire ſeuls dans le rapport qu’ils luy font, de ce qui ſe paſſe dans ſon
Royaume, mais deliberer auec eux ſur ce qui eſt à faire quand il en ſera informé́
par la bouche de perſonnes non ſuſpectes.
Et puis pour n’eſtre point trompé & auoir quelque ſorte d’aſſeurance à ſon Mini¬
ſtre,il doit examiner en luy quatre ou cinq circonſtances. La premiere qu’il ſoit
homme de bien, qu’il ſoit affectionné àa l’Eſtat, qu’il ſoit des-intereſlſé, qu’il ne ſoit
point eſtranger, & la cinquieſme qu’il ne ſoit point d’Egliſe.
L’homme de bien qui s’entremet au gouuernement de l’Eſtat ne doit point auoir
d’intention qui ne ſoit droitte, il ne doit point ſe propoſer de fin qui ne ſoit honne¬
ſte, l’ambition, la gloire, les richeſſes ne diuent point eſtre le but de ſes deſſeins.
Enfin il doit eſtre vertueux, la vertu a deux branches, la pieté, & la probité, la pieté,
c’eſt auoir creance en Dieu & le ſeruir, la probité́ c’eſt conduire toutes ſes actions
au bien, & ne faire aucun mal aux àutres, au contraire les ſecourir, la pieté regarde
Dieu, la probité nous regarde & noſtre prochain, celle-la eſt ſeruir Dieu à cauſe
de luy, celle-cy eſt ſeruir le prochain a cauſe de Dieu, & ne faire aà autruy que ce
que l’on voudroit eſtre fait à ſoy-meſme, c’eſt de ce luy la dont le Philoſophe a en¬
tendu parler, quand il a dit que les plus excellens d’entre les hommes ſont les bons
Conſeillers, & c’eſt le Conſeil qui part d’vn tel homme, que Platon a dit eſtre quel¬
que choſe de ſainct & de Sacré.
De plus comme la vertu eſt aymable en toutes ſortes de perſonnes, & digne d’e¬
ſtre recherchée par deſſuis toutes choſes, le Miniſtre d’Eſtat captiuera la bien-veil¬
lance d’vn chacun quand il ſera vertueux; ce qui eſt bien necellaire dans le gouuer¬
nement, car comme il n’y a point d’homme qui puiſſe s’aſſeurer des euenemens, fi le
Miniſtre ne reü̈ſſit quelques fois pas comme il s’eſt proietté, on excuſera ſes man¬
quemens pluſtoſt qu’on ne le blaſmera. Au contraire le vice eſtant hay d’vn cha¬
cun, vn homme auroit les meilleurs deſſeins du monde, qu’on ne le croira pas s’il et
vicieux, imparfait & meſchant, nos actions perſuadent bien mieux que nos paroles,
l’on ne doit pas anoir creance à celuy qui ne fait pas ce qu’il dit, & il eſt bien diffici¬
le qu’vn meſchant homme produiſe de bonnes actions puiſque par argument con¬
traire on peut dire du vice ce que le Philoſophe à dit de la vertu, habens vnm vir.¬
nt.hbet oones, ergo, habns vm icium, habes omn.
ILa ſeconde qualit é du Miniſtre, c’eſt qu’il doit eſtre affectionné au bien de l’eſtat,
car il ne ſuffit pas auoir bonne intention ſi elle ne tend pas au bien public, vn hom¬
me vertueux:ne laiſſe pas d’auoir quelque affections particulieres qui le porteront
quelques fois a faire des choſes preiudiciables à l’eſtat, par exemple il aymera la
guerre & cotte affection le portera inſenſiblement à l’entretenir: outre, qu’il la
crit iſte & legitime,neantmoins cette guerre ruine l’eſtat, elle l’epuiſe de Finan¬
ces, le deſtituë̈ de grands Capitaines, qui ſeruiroient bien à le deffendre quand il ſe¬
rit attaqué, il la doit é́uiter s’il eſt affectionné à l’eſtat.