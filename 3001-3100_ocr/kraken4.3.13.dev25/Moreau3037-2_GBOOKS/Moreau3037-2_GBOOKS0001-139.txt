120
Mazarin, lequel ſçachant la conſtermation des ennemis, par la grand perte qu’ils
auoient faite en la bataille de Lens, pour ne leur manquer en leur beſoin, voulut
manquer à celuy de l’Armée du Roy: & hors la priſe de Furne, ne voulut que le
Prince de Condeé en fit d’autre,bien qu’il n’y euſt Place dans le Pais bas, qui ne creut
tomber és mains du vainqueur, s’il la vouloit attaquer.
Pour monſtrer l’affection qu’il portoit au Prince de Condé, ou aux intereſts des
Eſpagnols, il le r’appella à’la Cour, afin que cettuy-cy ne fit plus de gain, ny les au¬
tre de perte, & que les fleurs des fruicts d’vne ſi grande & ſi auantageuſe victoire,
ſe trouuaſſent cueillis dans le meſme jour de la Bataille.
Le Prince de Condé reuenu à la Cour, le Cardinal Mazarin taſche de le broü̈il¬
ler & mettre mal auec le Duc d’Orlaans, & s’offroit ſeparement à l’vn & à l’autre,
pour apparamment les perdreeous deux s’il euſt pû. Mais ce ſang Royal qui boult
dans leurs veines, ſe calna pluſtoſt & plus facilement qu’il n’eſperoit & ne de¬
ſiroit.
Depuis il a débauché ce genereux Prince pour le faire mal-heureuſement perir;
mais Dieu le preſerua comme il a fait de toutes les embuſches qu’il luy a tenduës,
& luy fera connoiſtre ſes fourbes & malices pour le laiſſer chaſtier au Royaume
qu’il a infamement pillé́ & proditoirement vendu.
 Cela eſtant reſerué autemps & à la iuſtice diuine & humaine. Reſte à cotter
d’autres apparences ou probalitez, de l’intelligence du Cardinal Mazarin auec les
Eſpagnols.
Au commencement de la Campagne de l’année 1646. il enuoya aſſieger Orbi¬
telloen Toſcane, place forte du Roy d’Eſpagne, auec deux armé́es de terre & de
mer, deſquelles le commandement fuſt donné au Prince Thomas de Sauoye, al¬
ternatiuement vaillant & heureux, lequel s’eſtant emporté auec la premiere qua¬
 lité ſeulement, il ne reüſſit pas en ce ſiege ſelon la derniere, & apres grande perte
le leua honorablement, & ſe retira ſeurement, le Cardinal Maarin s’en picque,;
comme ſi Orbitelloeut eſté́ pour luy, & en la place du Prince Thomas enuoye ſur
la coſte de Toſcane le Mareſchal de la Meilleraye, auec de tres-bons Officiers, &
autres deux armées de terre & de mer, pour y faire des conqueſtes, Piombino &
Portolongone furent pris, munis & fortifiez auec plus de couſt & de deſpenſe, que
toutes les places de France n’en ont conſommé depuis la guerre, ſi d’auanture tout
l’argent qui a de ce Royaume paſſé en Italie par les ordres du Cardinal Mazarin y
a eſté employeé.
 Ces deux places n’ont pas eſté́ attaquees par les Eſpagnols, bien que le recou¬
urement leur ſoit d’vne haute importance, le Cardinal Mazarin a voulu acheter
pour ſoy Piombino du Prince Ludouiſio proprieraire, qui s’en eſt mocqué encore
qu’il en ſoit deſpoü̈illeé, le Roy d’Eſpagne eſt interenu dans ce marché, a pris les
droits du Prince Ludouiſio’, luy a baillé en eſchange la prilcipaut́ de Salernc, &
autres fiefs au Royaume de Naples, pour fauoriſer le Cardinal Mazarin de cctte
Principauté de Piombino, qui a eſté infeodé́e par l’Empire à la Couronne d’Eſ¬
pagne, de laquelle elle eſtoit tenuë en foy & hommage par le dernier Poſſeſſeur.
Le temps fera voir ce qui en arriuera, & à qui ces fortereſſes demeureront.
Les effets de nos armées nauales depuis la conqueſte de ces deux places, font
connoiſtre
1