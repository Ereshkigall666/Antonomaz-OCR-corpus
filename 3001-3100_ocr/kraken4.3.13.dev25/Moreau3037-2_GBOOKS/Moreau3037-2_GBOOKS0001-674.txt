655
’entre les mains de ce Tyran. Toutes ces choſes & beaucoup d’autres que ie paſ¬
ſe ſous-ſilence, & que ous tiendrions pour fabuleuſes ſi nous ne les voyons, à no¬
ſtre grand regret, ne cauſeront point d eſtonnement dans l’eſprit des Roy aumes
eſtrangers, ny des generations futures. On les croira facilement apres auoir appris
qu’vn Sicilien, Moine Mendiant, Iacobin, a eſté fait Viceroy en Catalogne à la pla¬
ce du Mareſchal de la Mothe, du Comte d’Harcourt, & du Prince de Condé, les
 Hercules de noſtre Siecle, parce qu’il eſtoit Frere Mazarin: Et qu’on la veu depuis
pompeux & magnifique dans Paris, dans vn luxe digne de ſa nation, mettre la maix
ſur le ſein des pus belles Dames de la Cour, ſe perſuadant que les Françoiſes n’e¬
ſtoient pas plus chaſtes que les Italiennes. Apres cela qui peut doubter que ſon deſ¬
ſein pour Naples fuſt autre que de s’en faire R oy apres l’auoir conquis auec le ſang
des Princes François? Qui peut douter q’il n’euſt reſolu d’eſtablir en France vne
Monarchie plus barbare & plus dure que celle des Ottomans? & apres auoir mis les
Princes & les Grands de l’Eſtat comme en captiuité́ & à la caiſne, diſpoſer de la
vie & des facultez de tous les peuples ſelon ſes mauuaiſes humeurs capricieuſes
& les mouuement irregulier de ſon imagination, ou pour mieux dire de ſa fu¬
reur?
En ſuitte de ces excez il n’eſt point neoeſſaire de parler de l’abondance prodieuſe
de ſes richeſſes par ſes larcins & ſes voleries ſur les Finances, ny des artifices barba¬
res qu’il a inuentez pour les amaſſer. Il eſt ſuperflu de dire les millions qu’il a ra¬
uis ſous la couuerture des Comptans, dont il a remply les bourſes d’Amſterdam, les
banques de Veniſe, & les Monts de Pieté de Rome, tant ſous ſon nom que ſous ce¬
luy de ſes confidents. Depuis trois ans on ne ſçait plus en France s’il y a eu autrefois
des piſtoles d’Italie: Celles d’Eſpagne ne ſont pas moins rares que les roſes en
Hyuer; Et l’on aura de la peine à croire, encore qu’il ne ſoit que trop vray par la
depoſition de teſmoins oculaires, que les nouueaux Louys d’or ont eſté fondus& mis
en lingots pour eſtre tranſportez en Italie auee plus de facilité́ &moins de ſoupçon,
dans des ballots de meubles & de marchandiſes.
Voila, Monſeigneur, vne partie de la vie, de la conduitte, & de l’eſprit du Cardi¬
nal Mazarin, que l’on dit que vous fauoriſez de voſtre protection, ce que nous ne
croyons pas, n’y ayant point d’apparence qu’vn grand Prince tel que vous eſtes,
a ſçeu par ſon trauail vnir ſi paifaitement la ſcience, la vertu auec la generoſité́:
qui pratique les Vertus Morales, Politique & Chreſftiennes auec vn ſi parfait
exemple: qui s’eſt acquis tant de gloire par ſes victoires, qu’il ſemble auoir enſe¬
uely la memoire des Alexandres & des Ceſars, tombaſt dans cét aueuglemét eſtran¬
ge, de vouloir volontairement faire perte de ſon honneur & de ſa conſcience, en ſe
faiſant l’appuy de l’ennemy de ſon Roy & de ſon Eſtat. Iugez, Monſeigneur, ſi ce
malheur arriuoit ce qu’on diroit de vous, ce qu’on diroit de nous? vous ſçauez que
nmous ne ſommes pas ſans enuieux & ſans ialoux, qui fauoriſez de quelques exem¬
ples ne manqueront point de publier que c’eſt le fruict de noſtre mauuaiſe educa¬
tion pour les mœurs, & de noſtre doctrine, non ſeulement accommodante, mais dan¬
gereuſe pour la ſeureté́ des Magiftrats, le repos des Peuples, & l’integrité du com¬
merce publie.
De vous auſſi, quel moindre iugenient en poiurroit-on faire, ſinon que degene¬.
