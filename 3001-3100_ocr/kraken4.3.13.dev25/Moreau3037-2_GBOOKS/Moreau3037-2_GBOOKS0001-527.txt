os
de la Reine & des Princes de ſon party, de ſoupçons, de jalouſies, & de craintes,
pour les porter aux violences, que l’intereſt propre & la conſeruation de nous meſ¬
me nous inſpire; Il leur met deuant les yeux, l’empriſonnement d’vn Roy, le ban¬
niſſement d’vne Reine & de tous les Princes du Sang, & proteſte qu’il faut pluſtoſt
attirer l’Eſpagnol, voire le Ture, que de faire aucun accommodement auec les Par¬
lemens, où le Roy, ce dit-il, ne ſçauroit trouuer que ſa ruine: mais faiſons voir que
les affaires d’Angleterre different de celles de France dans leur forme, dans leur
matiere & dans leurs circonſtances, & partant que le but du Cardinal n’eſt autre
que d’engager la France dans vne guerre Ciuile, ayant eſprouué qu’elle ne ſe peut
deſtruire que de ſes propres mains.
Les Parlemens d’Angleterre ſe deuroient pluſtoſt nommer Eſtats Generax
que Parlemens, comme l’on peut iuger par la deſcription que i’en vais faire.Ils ſont
compoſez de deux Chambres, qu’ils nomment la Chambre haute & la Chambre
baſſe, autrement la Chambre des Seigneurs & celle des Communes. La Chambre
haure eſt compoſée du Clergé, des Pairs du Royaume, du Roy & des Princes du
ſang: La Chambre baſſe eſt compoſée de deux Gentils-hommes de chaque Prouin¬
ce & d’vn Bourgeois de chaque Ville ou Communauteé, & de tous les fils des Nobles
qui y ont ſeance ſans eſlection. Les gens de Iuſtice n’y ont point de voix, & ne s’y
trouuent que pour decider les difficultez touchant ce qui regarde la Loy duRe oyau¬
me & la Iuſtice: En quoy ces Parlemens different extremement des noſtres, où les
gens de Iuſtice font le principal corps. Il y a encore vne autre difference, qui eſt
que les Parlemens d’Angleterre ſe font par eſlection, & les noſtres au contraire.
D’où vient que nous deuons eſtre bien plus aſſeurez de la ſincerité de nos Par le¬
mens, parce qu’ils ſont touſiours en charge, qu’ils les acheptent cherement, & les
transferent meſme à leurs enfans: De façon que s’il leur arriuoit de mal verſer, ils
ſont touſiours remarquez pour cela, & peuuent eſtre chaſtiez de tout le corps par
la perte de leurs charges, à leur grand deshonneur, & au détriment de leurs heri¬
tiers. Là où les Parlemens d’Angleterre ne ſe formans que par eſlection, & pour vn
certain temps ſeulement que le Roy peut limiter, le Par lement diſſoud, chacun s’en
retourne en ſa Prouince; Et s’il arriue que leur conduite ait eſté rineuſe au pu¬
blic, à peine en peut-on reconnoiſtre les autheurs, & le pis qu’il leur puiſſe arriuer
 eſt de n’eſtre pas eſleus vne ſeconde fois. Outre que la Nobleſſe & le Clergé y pre¬
ſidants en qualité de Iuges & d’arbitres, il peut arnuer, par les attachemens qu’ils
ont au Sounerain, qu’ils trahiſſent la cauſe du Peuple; Ce qui ne peut arriuer en
nos Par lemens, où la Nobleſſe & le Clecrgeé peuuent bien cmpeſcher veritablement
qu’on ne faſſe tort au Souuerain, mais non pas contraindre le Parlement d’en fai¬
re au peuple. C’eſt pourquoy ie trouue noſtre gouuernement bien plus iuſte & plus
raiſonnable que celuy des Anglois.
Le Parlement d’Angleterre qui fut conuoqué l’an 164o auquel le Cardinal Ma¬
zarin compare calomnieuſement nos Parlemens, en differe encore bien dauantage
dans ſes motifs, dans ſon procedé & dans ſes fins; & pour en parler ſainement,c’e¬
ſtoit pluſtoſt vne conſpiration, qu’vne aſſemblée des Eſtats generaux, parce qu’ils
en eſloignerent le Clergé & la Nobleſſe, & reduiſirent les deux Chambres à vne,
marque dés-là qu’il en vouloierat à la Monarchie, mais diſons quelque choſe de la