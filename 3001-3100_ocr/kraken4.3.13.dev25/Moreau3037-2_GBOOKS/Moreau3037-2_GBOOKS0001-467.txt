448
qui n’eltoient qu’vne conſequence de cét octroy. Qu’en ce Eſtat métoyen qu’ils
tiennent, comme ils portent les volontez des Princes aux Peuples, ils doiuent de
meſme porter les ſupplications des Peuples au Prince; ce qui ne ſe peut pas conue¬
nablement faire par vn Chancelier, ou autres Officiers, qui lont ſeulement la bou¬
che & les mains du Roy, pour dire ſes volontez, & pour prendre ſes intereſts. Vn
petir rayon d’eſperance qui parut lors, fit que le peuple preſſa dauantage ces Meſ¬
ſieurs de s’employer par de continuelles inltances pour ſon ſoulagement, ils reçoi¬
uent tous les iours les plaintes de toutes les Prouinces, nouueaux aduis des Partiſans,
meſme touchez par vn remord de conſcience, nouueaux memoires des ſommes im¬
menſes des deniers leuez & diuerntis, & tout cela les fortifie dans leur zele pour le
bien public. Ils remportent du Conſeil quelques promeſes, mais qui n’eurent au¬
cun effet, & qui n’eſtoisnt que des illuſions pour les amuſer, elles ſe terminent en¬
fin, par des menaſſes, des empriſonnenpns,des exils, des proſcriptions, on ne parle
que de mettre des teſtes bas, & par vne eſtrange rigueur, on fait à des miſerables,
vn nouueau crime de leurs plaintes. On enleuele Roy de Paris, à Sainct Germain.
on ſupplie la Reine auectoutes les humiliteé poſſibles de rtendre le Soleil à ſa bonne
Ville, on l’y recondut, & il et receu; auaec des ioyes & des applaudiſſemens in¬
croyables: mais cependant le Conſejl tiretout ce qu’il peut d’argent des Prouinces,
pour nous dreſſer vne guerre, on tité les Troupes de leurs ganiſons, on les fait auã¬
cer vers Paris, & on accomplit la promeſſe qu’on leur auoit faite à la derniere cam¬
pagnue, de les y ameneér paur y faire vn grand butin. Voil Paris inueſty, tous les
paſſages des viures occupez, l’on fait courir éntre les ſoldats qu’en peu de iours
ils ſeront dedans, & riches pour toute leur vie, par les deſpoüilſes de la plus riche
Ville du monde. O Dieu qul deſſein ! & d’où vient l’eſprit qui le peut mettre dans
l’ame d’vn Francois! Ie me trouue par le deuoir de ma charge à ſentrée que lon fit
dans les Villages circonuoiſins, & ie vous aduoue que le cœur me ſeigne enore, quãd
ie penſe aux vols, aux degats des belles choſes, aux violemems, aux ſacrileges, à tous
les actes d’hoſtilité, incomparablement plus cruels, que n’en ſouffrit la Dalmatie,
quand elle fur priſe d’aſſaut par le Ture. Ie me retire de la fureur des ſoldats,
que ie ne pounois ny voir, ny ſouffrir, ny empeſcher: & ie dis en moy-meſme, quoy!
fant il que ceux qui doiuent proteger laFrãce, la reduiſent en ce miſerable eftat? faut¬
il que pour la paſſion, pour ſintereſt, pour la perfidie de quelques Miniſtres particu¬
liers, ie ſois reduit à tirer le coup de piſtolet, contre mon amy, contre mon couſin,
contre mon frere, contre moy-meſme ? Quand Paris ne ſeroit pas ma Patrie, c’eſt la
Patrie de tous les Francois, car c’eſt le cœur de toutes les Prouinces,qui ſubſiſtent par
ſon cõmerce, & qu’on deſole en la ruinant. Nous nous faiſons la guerre à nous-meſ¬
mes, quand nous la faiſons à des Magiſtrats qui ſur nos plaintes ſe ſont engagez pour
le ſoulagement des peuples, & particulierement afin que noſtre milice euſt ae qu’on
luy doit de ſubſiſtanceNous ſerions indignez contre eux s’ils ne s’eſtoient pas portez
pour noftre bien, & quand ils le font, nous leur declarons la guerre. Pour toute raiſon
l’on dit que Pars eſt rebelle au Roy, & qu’il merite cette punition, quãd ie fais refle¬
xion ſur ces paroles, ie trouue qu’il nes’agit pas du Roy, ny de la Monarchie, cormme
on le fait ſonner par vne odieuſe comparaiſon du Parlemét d’Angleterre: mais il s’a¬
git de la Regence, & de ſa mauuaiſe conduite qui fait gemir tous les Francois ſous la
violence