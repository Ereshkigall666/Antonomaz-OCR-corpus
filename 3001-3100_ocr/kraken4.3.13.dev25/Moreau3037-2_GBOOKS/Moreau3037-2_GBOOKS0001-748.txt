
731
pas que les ſages ſentiſſent, qui s’imaginoient que la douleur & le plaiſir eſtoient
des crimes, & qu’vn homme n’eſtoit pas moins vicieux alors qu’il ſe plaignoit d’vne
colique, qu’alors qu’il ſe reſiouyſſoit d’vn meurtre. Ouy, Madame, vous auez deû
paſler des pleurs aux gemiſſemens, & des gemiſſemens aux autres marques de la
douleur qui approchent du deſeſpoir: quelque haute opinion que i’aye de voſtre
vertu, ie croy que ce papier meſme qui a eſté deſtiné́ pour eſſuyer vos larmes en ſe¬
ra moüillé, & que la melancholie qui eſt ingenieuſe, les employera pour effacer
des caracteres qui luy ſont ſuſpects. Vne Mere qui auroit pluſieurs enfans ne ſçau¬
roit apprendre la mort de celuy qu’elle aimeroit le moins ſans en eſtre viuement
touchee, que ſi elle venois à perdre les delices de ſon cœur, elle en viendroit à ce
point de déplaiſir, dont IEſcriture ſe ſert pour en exprimer le plus grand de taus.
Vous n’en auiez qu’vn, Madame, qui aà l’age de dix-huit ans promettoit tout ce
que lon deuoit attendre d’vn fils digne de vous, & de feu Mouſieur le Duc de Ro¬
han, & certes il a bien tenu ce qu’il promettoit. C’eſtoit vn enfant extraordinai¬
re en ſa naiſſance, & en ſon éducation; toute l’Europe ſçait pour qu’elles raiſons
vous auiez cacheé́, par quelle malice on vous l’auoit rauy, par quel bon-heur vous
l’auiez recouuré, & auec quel ſoin vous l’auiez nourry. Il y ades choſes contraires ſi
differentes, qu’on ne les prend iamais l’vne pour l’autre, perſonne n’a iamais pris le
blanc pour le noir, ny le froid pour le chaud: mais quoy que la verité́, & le menſonge
loient directement oppoſez, ils ſe déguiſent auec tant d’artifice, & ſe copient ſi bie¬
l’vn l’autre, que les hommes ne ſont pas aſſez fins pour les diſtinguer: En vn mot il y
a des menſonges qui ont de la vray-ſemblance & des veritez qui n’en ont pas. L’hi¬
ſtoire de Monſieur Tancrede reſſembloit à vne fable ; ceux-là meſmes qui ne ſça¬
uoient pas le motif de l’impoſition de ce nom le condamnoient, parce qu’iſ eſtoit fa¬
meux dans les Romains, & les Arreſts du Parlement auoient acheué d’oſter à beau¬
coup d’eſprits ce qu’il leur reſtoit de foy pour vne vetrité́ ſiéloigné́e de l’apparence.
Mais Dieu qui n’eſt autre choſe que la veriteé, ne pouuoit plus ſoufftir que celle-cy
fut detenuë en iniuſtice; luy qui n’eſt que lumiere, vouloit enfin diſſiper les tenebres
de la calomnie, ceux qu’elle auoit enueloppez dans l’erreur commençoient à ſe deſa¬
buſer, & tous les gens de bien eſperoient que Monſieur Tancrede recouureroit les
droits de ſon illuſtre naiſſance, dans le recouurément vniuerſel des droits de l’Eſtat.
Voſtre prudence, Madame, ſembloit auoir heureuſement differé ſa iuſtification iuſ¬
ques à vn temps, ou l’innocence,& la verité doiuent triompher de la ealomnie, & du
menſonge. Ce ieune heros ſçauoit bien qu’il ne pouuoit pas donner des marques
plus aſſeurées de ſa condition, qu’en imitant ſes predeceſſeurs, & ſur tous l’incom¬
parable feu Monſieur le Duc de Rohan ſon pere. Il ne voulut point ſeparer ſes in¬
tereſts, d’auec les intereſts publics, & crût qu’il ne pouuoit mieux gangner ſa cauſe,
qu’en mourant pour celle de ſa patrie. Il n’attendit pas la mort, il alla au deuant: car
comme s’il euſt eu peur de la manquer dans vne ſi belle, & ſi iuſte occaſion, il quitta
ceux qui luy eudiſent voulu conſeruer lavie, & ſe meſla parmy ceux qui la luy vou¬
loient oſter. Il pouuoit-nourir dans ſon eſcadron, comme font beaucoup de gens de
cœur’; mais il ſe perſuada qu’vn veritable heritier de la maiſon de Rohan paſſeroit
encore pour vn enfant ſuppoſé, s’il ne mouroit au milieu des ennemis, &s’il ne faiſoit 
va eoup d’eſſay, & vn coup de maiſtre tout enſemble.
Z 222