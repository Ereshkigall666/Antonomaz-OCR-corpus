a2283
m’eſcarter d’abord, mais ſe ſeruir de moy quelquetemps en me donnant des com¬
pagnons pour me tirer petit à petit les affaires des mains.
Le C.ſuiſte. C’eſtoit-la tout ce que vous pouuiez ſouhaitter pour lors.
Le Card. Ie vous laiſſe à penſer, ſi ie m’oubliay à careſſer tout le monde, & à teſ¬
 moigner hautement, que de l’adminiſtration ie n’en demandois que le trauail, &
en lilois volontiers aux Princes toute la gloire & l’emolument.
Le aſuiſte. Voſtre Nation, Monſeigneur, entend parfaitement cela, & vous
maniez vos eſprits comme il vous plaiſt, vous démontez à vis vos ames, comme vos
poſares, & ſans cette addreſle-la, pour dire vray, l’homme eſt pire que d’aucunes
beltes.
Le Cr. Ie n’eus pas ſi toſt eu l’oreille de la Reine, que la voyant vn peu esbloüiie
de l’eſclat de ſa nouuelle grandeur, ie luy en fis faire de telles reflexions, que ie l’a¬
ueuglay tout à fait; Ie luy inſpiray des maximes ſi conformesà la ioye demeſurée
qu’elle ſentoit, qu’enfin i’apperçeus qu’elle prenoit plaiſir à m’eſcouter, & me de¬
mandoit ſouuent ce qu’il falloit faire pour eſtre heureuſe & puiſſante Reine.
 Le Caſiiſte. Ne vous propoſa-t’elle iamais de faire la paix?!
Le Card. Oüüy, & i’en fus rauy, & l’entretins dans cette volonté-là fort long¬
temps, luy diſant meſme qu’elle la deuoit faire eſporer à tout le monde, & que c’e¬
ſtoit le moyen de gagner les cœurs & ſe rendre tres-puiſſante.
Le Caſiſte. Comment puiſſante, Monſeigneur, voſtre Eminence eſt-elle d’opi¬
nion que la paix rende les Monarques puiſſans?
Le Card. Que vous m’entendez mal! Ie voulois que la Reine perſuadaſt à vn
chacun, qu’elle n’ambitionnoit rien tant que de faire la paix;afin que le Par lement
qui eſperoit deſia cela de ſa pieté & de ſa naiſſance, dont l’vne faiſoit croue qu’elle
auroit pitié de la miſere du pauure peuple, & l’autre qu’elle auroit horreur que le
ſang d’Eſpagne, dont elle eſtoit ſortie, & celuy de France à qui elle deuoit la quali¬
té de Mere de Roy, ſe reſpandiſſent de ſon adaeu dans vne ſanglante & barbare
guerre. Ie vous rapporte les ſentimens du Parlement, comme la Reine m’a dit les
auoir receus de leur bouche.
Le Caſuiſte. Et en ſuite, Monſeigneur, qu’arriua-t’il?
Le Card. Il arriua que le Parlement, croyant fermement que la Reine feroit la
paix, par ces motifs que ie viens d’alleguer, la declara Regente, comme vous ſça¬
uez, & comme ie n’auois pas dit mon deſſeinx à la Reine, elle fit ſon perſonnage le
mieux du monde, & auſortir du Palais vous euſſiez dit qu’elle auoit le riameaud’o¬
liue en main.
Le Caſuiſte. Il eſt vray, Monſeigneur, que c’eſtoit la penſée de tous des honne¬
ſtes gens.
Le Card. Ce n’eſtoit pas celle de tons les gens d’eſprit.
Le Cſuiſte. Mais, Monſeigneur, pourquoy auez-vous vne telle auerſion pour
la paix?
Le Card Pour rendre la Reine puiſſante, comme ie luy auois promis, & pour ſui¬
ure mes intereſts.
Le Caſuiſte. Pouuiez-vous rendre vn ſeruice plus important à toute la Chreſtien¬
te,& ſignaler voſtre mehoire d’vne aion plus illuſtre?