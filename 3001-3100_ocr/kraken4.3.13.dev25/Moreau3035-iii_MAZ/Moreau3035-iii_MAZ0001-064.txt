5s
8
2
I
52
mettre de l’enchere, ſur ce dont les pauures ne ſe peuuent paſſer &
que la nature nous donne pour noſtre entretien, ou ſans trauail, ou
auec peu de trauail? n’eſt-cepas aſſez que ie paye ou pour ma terre,
ou pour ma perſonne, ſelon ma cõdition & mon trauail, ſans payer
pour le vin qui vient ſur ma terre, qui n’eſt que le fruict de mon
fonds & de mon labeur? Il n’en eſt pas de meſme des douanes &
traittes foraines, leſquelles eſtant des marques de l’authorité du
Prince, tiennent en quelque ſorte de la nature de ſon domaine: d’au¬
tant que le Roy eſtant le maiſtre de ſon Eſtat, il a droit par cette
ſeule conſideration, ſans autre neceſſité, d’empeſcher ou de per¬
mettre le commerce auec les eſtrangers, principalement pour les
choſes dont on ſe peut paſſer facilement & qui pour l’ordinaire ne
ſeruent qu’au luxe & à la vanité, de façon qu’il peut tirer reco¬
gnoiſſance de la permiſſion qu’il donne, du tranſport reciproque
de ces marchandiſes, dedans ou dehors ſon Roy aume: Mais auſſi
cette taxe doit eſtre moderée, ne doit eſtre que dans les villes fron¬
tieres, pour les entré́es ou ſorties du Royaume, & non pas dans
le Royaume, pour ce qui paſſe d’vne Prouince à l’autre, ce qui ſe¬
roit rendre l’Eſtat eſtranger à ſoy-meſme; ny pour toutes ces en¬
trées de villes, leſquelles quelque tiltre ſpecieux qu’on leur donne,
ſont touſiours des marques de diuiſion, entre les freres, dans vne
meſme maiſon, & ſous vn meſme pere.
D. Que dites-vous des ſubiiſtances?
R. Le meſme que i’ay dit des Tailles, puis qu’il n’y a point de
difference Ce n’eſt qu’vn nouueau nom inuenté depuis peu d’an¬
nées, pour donner nouuelle couuerture à l’oppreſſion: qui a plus
cauſé de ruines à l’Eſtat en ſix ou ſept ans, que les Tailles n’en
auoient fait en cinquante, par la barbarie des Patiſans & de leurs
Commis. Et Dieu vueille que celuy qui en a eſté l’inuenteur, n’en
reſſente point à preſent la punition, dans la violence de ces flames
qui ne s’eſteignent iamais.
D. Vous venez d’auancer vne parole qui m’eſtonne & qui en fe¬
 ra bien eſtonner d’autres, hé quoy le Roy eſt-il de moindre condi¬
tion qu’vn particulier ? ne peut-il pas diſpoſer de ſon bien comme
 il luy plaiſt ? ne peut-il pas le mettre en party ? & ceux qui en trai¬
tent de cette ſorte, ſont-ils pires que ceux qui font vn autre trafic
pour l’auancement de leur famille & l’eleuation de leurs enfans?
y a-il rien en cela qui ne ſoit licite?
R. Vous