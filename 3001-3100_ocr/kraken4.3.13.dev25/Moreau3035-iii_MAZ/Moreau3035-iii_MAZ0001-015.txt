Iuſtice; & qu’ayant abbatu & renuerſé ce grand Corps, il ſe¬
roit fort aiſé de ſurmonter les autres membres.
 La Polette fut la premiere machine qu’on deſtina pour la
ruine du Parlement, & le piege qu’on luy tendit, fut que le
Miniſtre d’Eſtat, Mzarin fit vne Declaration, qui mettoit
apparemment leurs Oifices en ſeureté. Par cette Declaration,
 on demanda auſdites Cours Souueraines, par forme de preſt,
quatre années de leurs gages: mais quand on en voulut venir à
l’execution, il parut ſous ce miel quelque venin caché, dont
le breuuage eſtoit fort dangereux, & mortel.
Au meſme temps, & de tous les coſtez, leſdites Couts Sou¬
ueraines, attaquées le pareilles craintes, arriuent, parlent, &
ſe plaignent de leur perſecution, implorent le ſecours & la
protection de ceux qu’ils nomment leurs Peres, leur racn¬
tent l’eſtat de leurs miſeres, & leur repreſentent qu’ils ſont
perdus s’ils ne les maintiennent. Pour reſiſter à l’iniuſtice
qu’on leur vyeut faire, ils demandent l’Vnion. Mais comme il
ne faut pas iamais s’embarquer legerement, auant qu’elle fuſt
arreſtée, elle fut bien balancée; les Regiſtres furent veus, on
les leut, on examine la Loy ciuile & diuine, & enfin toutes
les voix furent à̀ l’Vnion.
Par là les Partiſans virent éuanoûir leur proye, & le fonds,
dont ils auoient deſia fait party, fut diuerty: ils ne manque¬
rent pas auſſi-toſt de s’en plaindre au Cardinal Mazarin leur
protecteur, qui repreſenta viuement à la Reyne, que c’eſtoit
faire breche à l’Authorité Royale, & à ſon miniſtere, que de
ſonffrir que le Parlement fiſt cette Vnion. Tant de plaintes fu¬
rent faictes par ces Partiſans, que pour leur plaire, le Conſeil
fiſt vn Edict pour empeſcher cette Vnion: mais en vain, car
le Parlement y demeura ferme.
Cette grande & conſtante reſolution eſtonna plus que ia¬
mais le Cardinal & ſa ligue, ils ne ſçauent plus à qui s’en
prendre, ny ſur qui ſe vanger: lls recherchent tous enſemble
vn ſecond appareil pour cemouueau mal, lans en pouuoir trou¬
uer d’autre que celuy de faire empriſonner vn Preſident, &
deux Coſeillers du Par lement, qui, ſelon l’aduis qu’on leur
auoit donné, eſtoient les plus puiſſans ennemis qui s’oppoſaſ¬
ſent a leurs deſſeins jniuſtes.
¬
,
¬
 

1

1
2

1


