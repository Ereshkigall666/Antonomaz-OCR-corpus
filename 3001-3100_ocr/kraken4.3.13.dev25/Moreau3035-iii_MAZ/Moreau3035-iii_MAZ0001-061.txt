49
les contracts entre des particuliers ſont reciproquement obligatoi¬
res, il ne ſaut point douter qu’ils ne le ſoient dauantage, lors qu’ils
regardent le public, ou des communautez; & qu’il n’y aye obliga¬
tion en conſcience de les obſeruer de part & d’autre auec ſincerité
 &bõne foy. De ces veritez qui ſont notoires d’elles-meſmes; lls’en¬
 ſuit que le droict que le Roy à de ſaire des i mpoſitions & des leueé́es
ſur ſes ſubiets, doit eſtre reduit dans les limites de la neceſſité, lors
que ſon Domaine n’eſt pas ſuffiſant pour y ſubuenir, & ſelon les
concordats pour les Prouinces qui ſe ſont données.
D. Mais ſans faire diſtinction de Prouinces, dites nous quelles
ſont ces neceſſitez?
R. Ces neceſſitez ſont, la conſeruation de la perſonne du Roy,
Son rachapt s’il eſtoit en captiuité; La deffence de l’Eſtat contre
les ennemis eſtrangers & domeſtiques: Le repos & la tranquilité
des peuples, contre les fſactions, les rebellions, les vols, les iniuſti¬
ces, les violences des particuliers, & toutes choſes generalement
quelconques qui cauſent la ruine, ou dommage notable au bien
public. Car comme le Roy n’eſt pas moins obligé de proteger ſon
peuple & le deffendre de l’oppreſſion qui luy eſt faite par les puiſ¬
ſans dans ſon Roy aume, que de l’incurſion & inuaſion des ennemis
eſtrangers, le peuple n’a pas moins d’obligation de contribuer pour
ſa deffence contre ceux laà & la deliurance de ces ennemis domeſti¬
ques, que contre ceux qui combattent ſous les liuré́es d’vn Prince
eſtranger. Ainſi il n’y a point de doute que le Roy peut impoſer &
que le peuple doit contribuer ce qui eſt neceſſaire en telles occur¬
rences. Ie ne parle point des droicts feodaux, ny des tailles qu’on
appelle au quatre cas, parce que tout cela eſt reglé par les ordon¬
ances generales, ou par les couſtumes locales.
 Comment ſe doiuent faire ces impoſitions & ces leuées?
R. Elles ſe doiuent ſaire ſelon la condition & la proportion des
facultez & des biens de chaque particulier & comme au ſol la liure
en ſorte que perſonne n’en ſoit exempt. Car comme tous ont epgal
intereſt a la conſeruation du Roy, & au bien de l’Eſtat, aucun nẽſe
peut diſpenſer de contribuer au repos de l’vn & de l’autre. Et com¬
me dans le corps toutes les parties n’agiſſent pas par égale contri¬
ution à̀ la conſeruation du tout, mais chacune ſelon ſa portee &
ſa condition, ainſi ce ſeroit vne choſe ridiule & honteuſe de de¬
mander autant de contribution à vn pauure qu’à vn riche, lors
N
 l

1
1
3