IV
95
 tenant tout ſeul, & ſans compagnie? Ie m’en vay taſcher de me
reporter chez moy, leurs reſpondis-je; N’apprenez-vous rien
de nouueau? Non; pour le preſent: Sinon que l’on fait courir
vn bruict que l’on va traitter de Paix; & que Meſſeigneurs du
Parlement ont deputé des Conſeillers pour cét effet, afin d’en
porter les propoſitions aà̀ Sainct Germain en Laye; Eux m’enteẽ.
dant parler de Paix, furent grandement reſioüys d’oïyr cette
nouuelle; ce qui fut cauſe qu’ils me prierent d’aller prendre la
collation auee eux, meſme m’y forcerent, me diſant; Que ie
diſſiperois les vapeurs qui offuſquoient mon Eſprit;, Enfin i’y
conſenty, & ſelon le temps, ie fis aſſez bonne chere auee eux;
ne me laiſſant point partir de leur compagnie que la nuict ne fut
ve nuë. Apres auoir pris congé de mes amys, ie m’en vins tout
doucement chez moy; & me ms a lire dans vn liure Intitulé les
Antiquitez ludaiques,le ſonge de Pharaon,ou pluſtoſt Viſion,
par laquelle il luy eſtoit repreſenté ſept vaches groſſes & graſ¬
ſes & en bon point; & puis au reuers ſept autres vaches maigres
& laides qui ſembloient vouloir deuorer les premieres;, Or ce
meſme iour i’auois veu entrer vne tres- grade quantité de bœufs
& de vaches par la porte de S. Michel; qui fut cauſe, comme ie
croy, auec la lecture que ie venois de faire; de me doõ̃ner quel¬
que impreſſion de la Viſion ſuiuante, qui fut tel le; Ie vis neuf
vaches queue à queuë fort maigres, ſur le dos deſquelles il y a¬
uoit pour chacune vn coutelas bien affilé; La premiere auoit en
ſa bouche vn peu de foin; la ſeconde ſembloit deuorer la
queueë de la premiere; latroiſieſme celle de la ſeconde, & ain¬
ſi des autres; Elles auoient vn Conducteur, qui ne les appro¬
choient que de loing; & lors que les Bourgeois s’ingeroient de
les marchander, ce Ruſte ſe mocquoit deux, & leur parloit cõ¬
me par meſpris; diſant; Ils me couſtent tant & vous en payerez
autãt;, encore ſerez- vous heureux de les achepter vn iour beau.
coup plus cheres. Moy faſché de cette arrogance, & le penſant
punir ſur le champ; ie fus fort eſtonné́ de me rencontrer dan;
mon lict; conſiderant à quoy pouuoit aboutir le ſonge que ie ve.
nois de paſſer dans ma fantaſie: mais mon oracle me tira auſſi.
toſt de cette peine me diſant:

 1
1


 
 a
 
3

1


1


1
 l