
1
81

3


3

1

 ¬
48
R. Ouy. Auſſi ne ſçauroit-on tirer le contraire de ce que nous
venons de dire, où̀ nous n’auons reſpondu qu’à la folie des impies,
qui voulant tout mettre en la liberté́ du Roy & vie & biens, ſans
autre regle, ny raiſon, que ſa ſeule volonté, iuſtifieroient les cruau¬
tez des plus barbares, & rendroient les plus cruels tyrans impecca¬
bles dans leur conduite. Ils peuuent donc impoſer des contribu¬
tions, ils peuuent faire des leuées. Mais touſiours dans l’ordre de
la Iuſtice Chreſtienne & dans les circonſtances neceſſaires pour
faire qu’elles ne ſoient pas criminelles.
D. Enſeignez -nous qu’elles ſont ces conditions? car c’eſt le
poinct le plus important en cette matiere & ſans lequel, n’y eſtant
pas inſtruits comme il faut, nous ne ſçaurions à quoy nous reſoudre
dans les occurrences qui ſe peuuent preſenter.
R. I’aduouë que cette queſtion eſt de grande conſequence &
bien neceſſaire; Mais auſſi vous diray-ie qu’elle en enueloppe & en¬
ferme tant d’autres auec elle, que pour luy donner tout le iour
qu’elle demanderoit afin qu’il n’y reſtaſt rien à expliquer,il faudroit
compoſer vn volume de plus de trente fueilles. Neantmoins pour
voſtre ſatisfaction preſente, en attendant peut eſtre que ie le face
plus à loiſir, ie taſcheray de l’eſclaircir par quelques veritez que ie
propoſeray ſans autre ordre que celuy auec lequel elles ſe preſente¬
Eont à̀ ma memoire. Premierement: Que comme diuers Royaumes
peuuent eſtre regis par diuerſes Loix, ie ne traitte ces matieres que
pour la France & par les regles ſous leſquelles les François doiuent
eſtré regis.2. Que le Royaume de France n’eſt pas vn eſtat tyran¬
nique, ou le Souuerain n’ait pour obiet de ſa conduite que ſa ſeule
paſſion. 3. Que c’eſt vn Royaume Chreſtien, & Catholique, &
qui depuis Clouis à fait gloire de ſe tenir ferme aux maximes de
l’Euangile par deſſus tous les Royaumes de la terre, ce qui a donné
à nos Roys le nom glorieux de tres Chreſtiens. 4. Que nos Roys
ont leur Domaine ſeparé d’auec celuy de leurs ſubiects. 5. Que
pluſieurs Prouinces de la France ne ſont pas nées auec l’Eſtat, & n’y
ont point eſté vnies par les tonqueſtes de nos Princes: mais ſe ſont
volontairement ſouſmiſes & donneées, auec des conditions & des!.
eſerues, tant our leurs perſonnes que poun leurs biens, auec les.
contributions qu’elles deuroient faire, & la maniere auec laquelle
elles les fetoient: ce que les Roys ont ſtipulé, accordé & promis,
& ont obligé tant eux que leurs ſucceſſeurs à les entretenir. Car ſi
les.