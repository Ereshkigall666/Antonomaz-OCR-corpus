

39
les armes, c’eſt pour vous conſeruer vne ville remplie de bons ſu¬
iets, &empeſcher qu’elle ne deuienne vn tombeau de corps morts;
 il ne ſeroit plus ce qu’il eſt, s’il n’eſtoit armeé. il ſe garde pour le Roy
& pour vous, croyant que ſa perte eſt preiudiciable à l’Eſtat, & à
 voſtrereputation.
 Ce que les dehors de Paris ont ſouffert, monſtre aſſez ce qu’on
a voulu faire au dedãs:on a fait vn degaſt de biens infinis, horrible
& eſpouuentable, tel que les plus rigoureux ennemis l’euſſent pû
faire, & tel que les peuples les plus abandonnez le pouuoient ſouf¬
frir. Qu’ont fait ces pauures gens,ſinon prier pour vous,ſinon tra¬
uailler nuict & iour pour vous preparer les tributs qui vous nour¬
riſſent; & pour vous auoir plus aymé qu’eux meſmes, ils ſont re¬
duits à brouter l’herbe. Qu’ont fait tant de millious d’ames inno¬
centes qui ſont dans Paris, pour les immoler au plus cruel des ſup¬
plices, & leur oſter le pain qu’ils vous ont inceſſamment donné?
Helas! MADAME, eſcoutez voſtre propre bonté qui vous parle
au cœur, & voyez dans quelles horreurs vous enueloppez ſans y
penfer cette vertu qui nous paroiſſoit hors la Regence, & quels
commandemens vous faites donner au nom du Roy, que l’on con¬
traint de toucher au ſang de ſes ſuiets, & de rougir les Fleurs de lys
en vn aage auquel il les doit blanchir par ſon innocence: Les perles
de voſtre Couronne en terniſſent ſur voſtre teſte, & fe pourroit il
faire que voſtre cœur n’en fut pas encor touchéNe craignez vous
point, MAD A ME, ce compte eſpouuentable qui vous rendrare¬
deuable au Tribunal de Dieue Ne craignez vous point que les lar¬
mes des infortunez, qui montent au Ciel, n’affilent l’eſpée de la
 Iuſtice-diuine pour la tourner tontre voſtre Royale perſonne, que
 nous honorons & aimons tendrement iuſques dans nos diſgraces.
MAD AME, ie voudrois icy eſpargner vos oreilles & voſtre
 cœur: mais la fidelité que i’ay voué́e à V. M. pour la ſeureté de ſa
conſcience, &l’honneur de ſa conduite das l’Eſtat m’en empeſche.
Apres tant de ſeruices, permettez moy vne ſeule liberté́: Les Con¬
ſeils qui plaiſent le moins, ſont ſouuent les plus vtiles. V. M. ſçait
aſſez de la voix publique, qui dit qu’n ſeul homme eſt le Prinipe
detous ces grands maux qui aous menaçent d’vne entiere diſſipa¬
ion de la rance: Ie ne veux point icy trëper ma plume dans le fiel
pour le vous dépeindre auec des aigreurs dont i’auray touſiours
horreur. Ie veux qu’il ſoit innocent, ie veux qu’il ſoit ex cellente
homme. Ie veux ſi vous le croyez ainſi, qu’il ſoit vn parfait Mini¬
 ftre d’Eſtat; Mais ſila creance de tant de millions d’hommes qui

 
 
i
 1
1

1


y
1
-