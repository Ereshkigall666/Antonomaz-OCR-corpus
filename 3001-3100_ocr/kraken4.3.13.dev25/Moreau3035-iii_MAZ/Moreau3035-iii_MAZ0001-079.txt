!
8
plus Chreſtien & du plus pieux de tous les Royaumes, la conſide¬
ration de tant de Subjets, qui n’ont que des ſentimens de reſpect
& d’honneut pour V. Majeſteé, ne pourront fléchir vn cœur qui
n’a pû eſtre porté que par les ennemis de l’Eſtat; ils ne pourront
changer vne reſolution, dont l’effect eſt la derniere de toutes les
extré́mitez?
Preuenez ie vous prie, MAD A ME, par la clemence, la voix
eſtonnante du ſang de tant de Subjets, que nous voyons preſt à
ſortir de leurs veines au premier coup que leur donnera vne guer¬
re domeſtique; Empeſchez promptement que ce ſang ne ſoit in¬
humainement reſpandu, de crainte qu’auſſi-toſt qu’il ſera verſé́
ſur la terre, il nes’eſleue vers le Ciel contre vous, comme autres¬
fois le ſang des Prophetes & des Martyrs attira les foudtes & la
colere de Dieu ſur vne Princeſſe qui l’auoit eſpuiſé. Et comme ce
ſang conſerué dans les veines de vos Subjets par vn effet ſignalé
de voſtre bonté, ne peut parler à Dieu qu’en voſtre faueur, & ne
luy demandera que des graces & des proſperitez pourV. M. Elle
ſe doit aſſeurer qu’au meſme temps qu’il ſortira de ſes vaiſſeaux
par le conſentement que vous auez donneé à vne ſi violente entre¬
priſe, il n’auraplus qu’vne voix de fureur & que des cris de ven¬
geance, demandant inceſſamment juſlice contre vne puiſſance
ſouueraine, laquelle ay ant eſté prieée par tant de ſoubmiſſions, pat
tant de vœux & de larmes, d’arreſter ce torrent, ne l’aura pas vou¬
lu, ayant preferé la conſeruation d’vn Eſtranger à la ruine de tous
ſes Subjets, & à la deſolation entiere de l’Eſtat: & ayant refuſé
d’acquieſcer & meſmes de preſter l’aureille aux conſeils moderez
des perſonnes les mieux ſenſées du Royaume, pourſuiure les fou¬
gues d’vn eſprit qui ſouffre l’inquietude & les ardeurs du feu, ſans
en poſſeder ny la lumiere ny l’éclat qui luy ſeroient neceſſaires
pour la conduite de ſes deſſeins, & pour ſe défendre du precipice
qu’il a preparé à̀ de plus innocens & de moins paſſionnez que luy.
Souuenez vous,MADAME, de ce Prince qui miſt le Royaume
d’Iſraël en proye, & qui de douze Tributs, aà̀ peine s’en put con¬
ſeruer vne ſeule, pour auoir rejetté auec meſpris les ſages & les
moderez conſeils des plus anciens de ſa Nobleſſe & de ſon Eſtat,
& s’eſtre laiſſé emporter aux conſeils violens de la jeuneſſe ſans
pieté, ſans religion, & ſans experience. Il n’y a point de conſeil,
pour aduantageux qu’il paroiſſe, qui merite d’eſtre ſuiuy lors qu’il
¬
1
1
 
 

!
2


 

1
1
y7