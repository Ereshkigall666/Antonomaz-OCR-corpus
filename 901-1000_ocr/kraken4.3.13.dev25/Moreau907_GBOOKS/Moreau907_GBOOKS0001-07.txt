frir aà̀ leur patrie. Ledit Prince au contraire
non content de violer toures les loix diuines
& humaines, en eſpouſant, comme il fait aueu¬
glément, les intereſts de l’Eſpagne contre
ceux de l’Eſtat qui luy a donné l’eſtre, & ceux
de ſon Souuerain qui auoit eſleué ſa condi¬
tion par vne infinité de biens-faits au deſſus
de celle de tous les Princes de ſon nom qui
l’ont deuancé; il ne fait point ſcrupule de tout
abandonner, & de ſe ſacrifier luy-meſme,
pourueu qu’il fauoriſe les deſſeins d’vne Cou¬
ronne ennemie. Il ne regrette point la perte
de tous les aduantages que la liberalité du feu
Roy noſtre tres- honoré Seigneur & Pere, &
la noſtre, auoient ſi abondamment verſé́
dans ſa Maiſon, En Biens, en Charges, en
Places fortes, & en Gouuernemens, pour¬
ueu qu’en ſe declarant publiquement irre¬
conciliable Ennemy de ſon pais, il ſe rende
le Conducteur des Forces Eſpagnoles; Qu’il
leur facilite les moyens de rauager la France,
& qu’il ſuiue le funeſte exemple d’vn de ſes
predeceſſeurs, dont la memoire eſt encore
odieuſe à tous les François. Il n’a pas honte
de desbaucher les Chefs & les forces deſti¬
nées pour la deffenſe d’vn peuple qui a ſigna¬
lé ſon affection & ſa fidelité enuors Nous,
comme celuy de Catalogne; pourueu que par