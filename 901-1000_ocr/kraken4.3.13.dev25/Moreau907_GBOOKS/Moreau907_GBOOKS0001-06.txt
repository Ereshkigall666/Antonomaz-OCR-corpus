 3
voir les auarces que nous auons faites au pre¬
judice meſme de noſtre dignité, pour ramener
le Prince de Condé & les autres complices
de ſa deſ-obeiïſſance dans leur deuoir. Nous
n’euſſions iamais pû croire que tous les té¬
moignages de bonté que nous luy auons
voulu donner, n’euſſent deubſeruir qu’à aug¬
menter ſon audace à entreprendre contre
Nous, & ſon obſtination à̀ ſe lier plus eſtroit¬
renment auec les Ennemis declarez de cette
Monarchie. L’on a bien veu autresfois des
Vaſſaux de cette Couronne, comme luy,
tomber dans de ſemblables crimes ſoubs des
pretextes plus plauſibles, quoy qu’il n’y en
ait point qui puiſſent iamais excuſer la Re¬
bellion d’vn Subjet: On les a veu paſler quel¬
quesfois, comme luy, iuſques à rechercher
l’appuy des puiſſances eſtrangeres pour ſou¬
ſtenir leurs injuſtes deſſeins. Mais outre que
ces puiſſances n’eſtoient point en guerre ou¬
uerte auec la France, quand ils ſe ſont vnis
auec elles; Ce n’a iamais eſté en eſtouffant,
comme fait ledit Prince, tous les deuoirs de
la naiſſance, & tous les ſentimens d’vn cœur
François: Ils ont gardé cette moderation dans
l’injuſtice de leur cauſe, qu’ils ſe ſont toûjours
oppoſez aux aduantages que les Eſtrangers
vouloient tirer des maux qu’ils faiſoient ſouf¬