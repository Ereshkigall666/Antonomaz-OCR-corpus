rois iours en ladite ville de Pontoiſe, pour y exercer leurs Charges,
auſquelles ls ont eſté receus au deffaut de ceux qui les poſſedent à
preſent: Autrement & à faute de ce faire, ledt Seigneur, Roy a des
preſut reuocqué leſdites Suruiuances, & ſupprimé leſdites Offi¬
ces. Et attendu la difficulté qui ſe rencontre de faire ſignifier leſdi¬
tes Lettres àtous les particuliers intereſſez, ledit Seigneur a Or¬
donné quo la publication qui en ſera faite dans cette Vlle de Pon¬
toiſe, ſeruira de ſignification, comme faite à leurs propres per¬
ſonnes, ainſi qu’il eſt plus au long porté par leſdites Lettres. VEV
auſi le pretendu Acte intitule Extraict des Regiftres de Parle¬
ment. Fait à Paris le 1;. du preſent mois d’Aouſt: Par le quel en¬
tr’autres choſes, a eſté arreſté & Ordonné que l’Arreſt du 93. du
couranr ſeroit executé. Faict iteratiues deffences d’y contreuenit:
& que ceux qui ont tenu, & tiennent leurs Aſſemblé́es audit lieu
de ontoiſe, & qui l’y tiendront à l’aduenir, demeureront inter¬
dits de l’exercice de leurs Charges, & rayez du Tableau des Re¬
giſtres du Parlement, ſans qu’ils y puiſſent eſtre reſtablis, & leurs
reſignataires receus eſdites Charges à l’aduenir, Saufſi dans hui¬
taine ils n’abandonnent ladite Commiſſion, & ne vont à̀ ladite
Cour rendre raiſon de ce qui aura eſté́ par eux faict, au quel cas
qu’il en ſeroit de nouueau deliberé: Ladite Declaration, Conclu¬
ions du Procureur General du Roy, la matiere miſe en delibera¬
ion, LADITE COVR A ORDONNE’ ET ORDONNE,
Que ladite Declaration ſera Regiſtrée au Greffe d’icelle, & co¬
pe d’icelle enuoyée par tous les Bailliages de ce Reſſort, pour y
eſtre leüs, publiées, regiſtrées, gardées, obſeruées & executeées
ſelon ſa forme & teneur, dont les Subſtituts du Procureur Gene¬
al ſeront tenus en certifier la Cour au mois, ſur ſeoira ſous le bon
plaiſir du Roy: Neantmoins l’execution d’icelle pendant huictai¬
e, à compter du iour du preſent Arreſt, qui ſera executé par Ex¬
traict. Faict en Parlement tenu à Pontoiſe, les Chambres aſſem¬
blé́es, le dix-ſeptiéme iour d’Aouſt mil ſix cens cinquante-deux.
Collationmné à̀ l’Original par moy Conſeiller Secretaire du Roy,
Maiſon & Couroanne de France, & de ſes Finances.