1
mos Fermes payent le fonds d’icelles rentes par preferance à
la partie de noſtre Eſpargne, Sçauoir pour deux quartiers
& demy des rentes du Sel & Aydes, & pour deux quartiers
de toutes autres rentes durant la guerre ſeulement, decla¬
rant tous les dons de debets de quittances de rentes nuls, &
des à preſent les auons reuoquez & reuocquons en ce qui
relle à executer.
V.
 
 Et afin auſſi que nous puiſſions receuoir le iuſte prix de
nos reuenus, voulons qu’à l’aduenir nos Fermes ſoyent bail¬
lées en noſtre Conſeil au plus offrant & dernier encheriſ¬
ſeur & procedé à l’adiudication à la lumaiere eſteinte apres
publications ſur les lieux, encheres & remiſes ſans aucuns
deniers d’entréeny d’auance, & les Fermes du Barrage &
autres domanialles faites par les Treſoriers generaux de
France en la maniere accouſtumée.
 VI.
 Et pour donner ſujet à nos Officiers de continuer en la
fidelité qu’ils nous ont touſiours teſmoignée, voulons &
nous plaiſt qu’il ne ſoit à l’aduenir fait aucune taxe, retran¬
chemeént de gages, rentes, reuenus de Domaines, Greffes &
droits allienez & attribuez par Edicts, ny aucunes heredi¬
tez & ſuruiuances reuoquez durant les quatre années pro¬
chaines, & apres ledit temps qu’en vertu d’Edicts & Decla¬
rations bien & deuë̈ment verifiées, Et ſi aucunes taxes re¬
ſtent à payer, n’entendons qu’elles ſoyent executées ny les
particuliers contraints au payement d’icelles; Et neant¬
moins que les Treſoriers de France ne ioüiront que de trois
quartiers de leurs gages pour l’année prochaine 49. les S¬
 creaires de nous, Maiſon & Couronne de France de deux
