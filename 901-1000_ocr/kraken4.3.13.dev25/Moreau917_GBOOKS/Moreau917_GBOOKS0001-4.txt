7¬

1
5
en pouvons receuoir, puiſque iuſqu’à preſent rien ne
les a retenus de conſentir a vn traité de paix, que l’eſ¬
perance qu’ils ont conceuë de la ruyne de nos affaires,
dans vn renuerſement general de noſtre Royaume,
qui ſeroit cauſé par les oppoſitions que noſtre Cour
de Parlement fait à tous les ordres que nous donnons
pour le bien de nos affaires. Nous auons re mis à
nos ſujets trente-quatre millions de reuenu que nous
receuions, & qui eſtoient portez en noſtte Epar¬
gne: de ſorte que le reuenu ordinaire de nos Tailles
& de nos Fermes, eſt reduit à trente-ſix millions,
leſquels nous ne pouuons receuoir preſentement,
puis qu’ils ne doiuent eſtre payez que dans des ter¬
 mes fort éloignez. Ce qui nous auoit donné ſujet
d’enuoyer vne Declaration à noſtre Chambre des
Comptes, pour authoriſer la remiſe que nous ſe¬
rions obligez de faire aà ceux qui feroyent des auances
de nos reuenus, pour ſubuenir aux deſpences preſen.
res de noſtre Eſtat. Cependant noſtredite Cour de Par.
le menes’eſt non ſeulemét oppoſée à la verification de
cette Déclaration, mais meſmes quelques particuliers
de cette Compagnie ont ſollicité les Officiers de nos
Comptes de la refuſer. Ainſi l’on connoiſt aiſé́ment
les mauuais deſſeins qu’ils ont d’empeſcher que nous
n’ayons aucun ſecours dans les neceſſitez publiques,
quiſont telles, que s’il n’y eſt promptement remedié,
nous n’auons point moyen de payer nos gens de
Guerre, ny d’entretenir les garniſons des places les
plus importantes de noſtre Royaume. De ſorte que
nous ſerions enfin reduits à telle extremité, que nous.