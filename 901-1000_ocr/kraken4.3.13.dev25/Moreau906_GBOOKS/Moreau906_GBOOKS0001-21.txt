18.
an ladite Requeſte; & les maux inevitables que commencent à pro¬
duire & apportera à l’advenir le retour du Cardinel Mazarin en ſon
Royaume: Cependant ſeront la Declaration du Roy & Areſts, donnés
contre ledit Cardinal executés, fait itoratives deffences à tous ſujets du¬
dit Seigneur Roy, d’y contrevenir & de donner paſſage, ny reconnoiſtre
le Mareſchal d’Hocquincourt & autres qui aſſiſtent ledit Cardinal en
qualité de commendants les trouppes du Roy: Et outre a eſté ordonné
qu’il ſeraſurcis à l’execution de la Declaration & Arreſt de verification
du cinquiéme Decembre dernier, juſques à ce que la Declaration dudit
Seigneur Roy, du ſixiéme de Septembre dernier, & Areſts rendus en
eonſequence, contre ledit Cardinal ayent plainement & entierement
eſté executés, dont ſera donneé advis à Monſieur le Premier Preſident
garde des Seaux de France, lequel ſera prié de la part de ladite Cour
d’appuyer l’execution du preſent Arreſt. D ONNE’ le douxieme Ian¬
vier mil ſix cens cinquante deux.
Signé́, GVYET.
RE¬