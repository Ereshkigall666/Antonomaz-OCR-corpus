43
quinze premiers iours de l’adiudication faite. Que
l’adiudicataire ne ſera tenu payer au Roy, ny ſous
ſon nom autres deniers, ny pour autre cauſe que
pour ce qui ſera enoncé dans leſdites conditions.
Que ſi dans ſix mois à compter du iour de la deli¬
urance du bail, il eſt fait vne enchere de ſomme
conſiderable, laquelle ſera ſpecifiée par leſdites
conditions, & limitée à proportion de la valeur de
la Ferme, qu’elle ſera receuë & procedé de nou¬
ueau à la publication de la Ferme, & afin que l’ad¬
iudicataire premier ne reçoiue acune perte, ny
dommage; qu’il ſera rembourſé de tous les fraiz
des expeditions & enregiſtrement de ſon bail,
voyages & eſtabliſſement de bureaux & Commis,
ſi aucuns ont efté par luy faits, leſquels ſeront li¬
quidez auant que d’eſtre depoſſedé, & le nouueau
bail deliuré. Que moyennant ce le nouueau Ad¬
judicataire ne ſera tenu payer autres droicts pour
lesexpeditions & enregiſtrement de ſon bail, que
le ſalaire des Cleres qui feront leſdites expeditions.
Que tout adjudicataire de Ferme ſera tenu de decla¬
rer ſon vray & ordinaire domicille, qui ſera inſeré
en ſon bail, & de le preſenter en la Chambre dans
les quinze premiers iours du iour de la deliurance
d’iceluy, lequel ſera cotté ſur ledit bail, & certifié
par le Secretaire du Cõſeil & des Finãces qui l’expe¬
diera, lequel ſera tenu dés le meſme iour de mettre
au Greffe de la Chambre copie collationnée dudit
bail, &des actes de caution que les Fermiers preſen¬