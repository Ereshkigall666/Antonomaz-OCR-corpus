15
 x1v.
 Et pour faire eonnoiſtre à la poſterité, l’eſtime que
ous faiſons de nos Parlemens, & afin que la Iuſti¬
ce y ſoit adminiſtrée auec honneur & integrité re¬
quiſe, Voulons qu’à l’aduenir les articles quatre¬
vingts vne, quare vingts douze, quatre-vingts
dix-ſepe, quatre-vingts dix-huit & quatre-vingts
dix neuf, de l’Ordonnance de Blois de l’année cinq
cens ſoixante & dix-neuf, ſoient inuiolablement
gardez & executez: Ce faiſant, que toutes aftaires qui
giſent en matiere contentieuſe, dont les Inſtances
ſont de preſent ou pourront eſtre cy-apres pendan¬
tes, indeciſes & introduites en noſtre Conſeil, tant
par éuocation qu’autrement, ſoient renuoyé́es & les
renuoyons pardeuant les Iuges qui en doiuent natu¬
rellement connoiſtre, ſans que noſtredit Conſeil
prenne connoiſſance de telles & ſemblables marie¬
res, leſquelles voulons eſtre traittées pardeuant les
Iuges ordinaires, & par appel és Cours Souuerai¬
nes, ſuiuant les Edits & Ordonnances,ſans que
les Arreſts deſdites Cours Souueraines puiſſent
eſtre caſſez ny retractez, ſinon par les voyes de
droict, qui ſont Requeſtes Ciuiles & propoſitions
d’erreur, & par les formes portées par leſdites
Ordonnances, ny l’execution d’iceux Arreſts ſuſ¬
penduë ou retard́e ſur ſimple Requeſte preſen¬
tée audit Conſeil. Voulons auſſi qu’il ne ſoit deli¬
uré aucunes Letres d’éuocatio genarale ou par¬
1.
