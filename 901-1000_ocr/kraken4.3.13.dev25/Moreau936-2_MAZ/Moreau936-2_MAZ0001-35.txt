47
apres par meſme proportion que les Rentiers de
l’Hoſtel de Ville de Paris aſſignez ſur les trois mil¬
lions de liures du Sel. Et ſur la Requeſte des Ren¬
tiers des Rentes conſtituées ſur les huictieſme &
vingtieſme du Vin de Paris, & ſur tout le reuenu
des Aydes, ORDONNE qu’elles ſeront payées pour
deux quartiers & demy par preference à la partie
de l’Eſpargne. FA1T deffences ladite Chambre à
tous Receueurs Ceneraux des finances, Receueurs
Generaux des denirs du Clergé, & à tous Fer¬
miers & autres Comptables, de deliurer aucunes
ſommes de deniers aux Receueurs & Payeurs des
Rentes conſtituées ſur les Receptes & Fermes de
ſa Majeſté & dudit Clergé, ny auſdits Receueurs &
Payeurs de les receuoir qu’en vertu des quittances
deſdits Receueurs & Payeurs, en chacune deſquelles
les eſpeces des deniers, & le quartier au payemẽt du¬
quel la ſomme contenuë en la quittãce deura eſtre
employée, ſeront ſpecifiez; leſquelles quittances
ſeront regiſtrées & controollées par les Controol¬
leurs des Charges deſdits Payeurs à l’inſtant dudit
payement, conformément aux Ordonnances, à
peine aux contreuenans d’encourir la rigueur deſ¬
dites Ordonnances. Que pour les deniers qui ſe
.
reçoiuent par ſepmaine deſdits Receueurs Gene¬
raux du Clergé, deſdits Fermiers, & autres; ceux
deſdits Receueurs & Payeurs des Rentes conſti¬
tuées ſur l’Hoſtel de Ville de Paris, qui ont accou¬
ſtumé de les receuoir par leſdites ſepmaines, ſe¬