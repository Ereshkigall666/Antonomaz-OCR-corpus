49
ueurs & Payeurs deſdites rentes rendront compte
de leur maniement, ſera rapporté par eux cop¬
pie dudit Eſtat ſignée du Greffier dudit Hoſlel
de Ville, à peine de radiation de leurs gages & taa¬
tions: Et pour euiter aux vexations ſouffertes par les
particuliers en la deliurance de leurs quittances.
ORonNs ladite Chambre, Que pendant le mois
precedent celuy auquel le payement d’vn quartier
deſdites Rentes deura s’ouurir, tous les Rentiers
porteront leurs quittances auſdits payeurs pour les
verifier ſur leurs Regiſtres: & s’ils les trouuent en
bonne forme, cotteront ſur chacune quittance de
leur main le iour qu’ils l’auront verifiée, & auſſi ſur
leur Regiſtre: & s’il ſe trouue de la diffieulté, en fe¬
ront mention ſur ladite quittance & ſur leurdit Re¬
giſtre: & ſeront tenus leſdits Rentiers rapporter leurſ¬
dites quittances auſdits Payeurs lors qu’ils en rece¬
uront le payement. Enjoinct auſdits Preuoſt des
Marchands & Eſcheuins, de verifier inceſſamment le
fonds qui eſt eés mains des Receueurs & Payours de
chacune nature de deniers affectez au payement deſ¬
dites rontes, & faire dreſſer des Eſtats de ceux des
Rentiers auſquels ils doiuent eſtre deliurez, & les
faire afficher és portes dudit Hoſtel de Ville, à ce que
leſdits Rentiers en puiſſent auoir cognoiſſance, &
recouurer ce qui leur eſt deub de leurſdites rentes.
SVR le ſixieſme Article, Qu’en execution d’iceluy,
il ſera inceſſamment procedé en cognoiſſance de
cauſe aà̀ la radiation des parties deſdits rembourſe¬¬
H