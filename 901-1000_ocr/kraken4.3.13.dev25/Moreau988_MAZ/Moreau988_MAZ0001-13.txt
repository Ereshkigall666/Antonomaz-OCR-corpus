tre & le faire nmarcher ſur la teſte des hõmes: Mais iene
m’auiſe pas que les peuples eſtant dans vne occupation
qui les empeſche de faire le diſcernement des choſes,
il arriue trop ſouuent que ne pouuant connétre la verité
ils donnent tout à leur caprice & à vne opinion creonée
qui cauſe beaucoupde mal-heurs & de diſ-graces; Epi¬
cure s’eſtoit ſi bien preſcrit de cette ma ximes qu’il aſ¬
ſeuroit ne vouloir iamais auoir aucunes complaiſance
pour le peuple par ce que dit-il, il meſpriſe tout ce que
ie treuue de plus raiſonnable & moy ie ne puis approu¬
uer ſes ſentimens, mais ce n’eſt pas la tout le defſaut du
peuple l’inconſtance, ce vice deteſtable & dangereux
tout enſemble, qui luy faitſi facilement eſcouter les nou¬
ueautez & changer de party auec tant de contentement
eſt le plus beau de ſes apanages, la diuerſité plaiſt extre¬
mément à tous les hommes & la nature ſe regrée dans
la variete des choſes, c’eſt ce qui fait que les peuples qui
ne conſiderent iamais que le preſent, ſont ſi faciles à cor¬
rompre & à̀ deſbaucher, vn libelle vn placart affiché les
fait changer cens fois le iour de penſée & ils deteſtent &
calomnient le ſoir les meſmes pour qui le matin il fai¬
ſoient des vœux & beniſſoient auec paſſion, ſi les ſuccés
ne reſpondent pas aà leur eſperance: Si vous ne les eſ¬
blouiſſez pas de miracle, s’ils ſont preſſez, s’ils ſont bat¬
tuë̈s, s’il l’on prend & aſſiege leurs villes, ils maudiront
leur chef & ne pouuans ſe venger de lenrs ennemis leur
ragſe deſchargera ſur leurs Capitaines, en fin s’ils ſont
mal-heureux ils vous accuſent, ſi la fortune leur eſt fauo¬
 rable ils deuiennent inſolent & attribuent tout au bon¬
B
5
 