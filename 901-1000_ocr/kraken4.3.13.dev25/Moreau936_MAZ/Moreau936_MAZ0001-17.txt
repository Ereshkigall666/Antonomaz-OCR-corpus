3
pour deux quartiers & demy des rentes du Sel, Cler¬
gé & Aydes, & pour deux quartiers des autres ren¬
tes durant la guerre ſoulement. Declarons tous les
dons de debets de Quittances de Rentes, nuls: &
dés aà preſent les auons reuoquez & reuoquons en
ce qui reſte aà̀ executer. Voulons que les deniers
qui ſe trouueront entre les mains des Payeurs pro¬
uenans deſdites Rentes rachetées, ſoient employez
par chacun an à l’amortiſſement des Rentes de pa¬
reille nature, à noſtre profit, aux conditions les plus
aduantageuſes qu’il ſe pourra: A cette fin les Pre¬
uoſt des Marchands & Eſcheuins de noſtredite ville
de Paris en dreſſeront eſtat par chacun an.
VI.
Et pour conſeruer le fonds de nos reuenus entiers
&y eſtre employez aux deſpenſes neceſſaires de l’E¬
ſtat, faiſons tres-expreſſes inhibitions & defenſes de
faire aucuns rachapts des Rentes par nous deuës, ny
aucun rembourſement de Finances d’Offices &
Droicts, qu’apres la Paix publiée, à peine du double
contre ceux qui en receuront cy-apres. Voulons
que ceux, de quelque qualité & condition qu’ils
ſoient, qui ont eſté Proprietaires deſdites Rentes,
Droicts &Offices nouueaux auſquels leſdites Ren¬
tes, Droicts & Offices ont eſteé rachetez & rembour¬
ſez depuis le mois de Ianuier 163o. ſoient con¬
traints de nous rendre & remettre à noſtre Eſpar¬
gne, les deniers par eux receus deſdits rachapts &
,