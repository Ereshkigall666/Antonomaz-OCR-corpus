
1
l

 
56
HIS TOIRE
ſterité verra dans cét exemple, & en pluſieurs au¬
tres l’obeyſſance aueugle desOfficiers, & comme ils
ont touſiours ſouffert qu’on les ayt perſecutez pour
la cauſe publique, ſans reclamer ſeulement en iu¬
ſtice contre ces ordres violens, que l’on ſç̧auoit
bien ne proceder poiut du Prince, mais de leurs
propres ennemis.
 Le matin les Compagnies ayant donc eſté ad¬
uerties de la violence qui auoit eſté faite à leurs
confreres la nuict precedente, & à main armee,
coimme ſi c’euſſent eſté des voleurs publics, elles
deputerent vers le Parlement pour aduiſer aux
moyens de faire entendre à la Reyne qu’elle auoit
eſté ſurpriſe dans cette occaſion par des perſonnes
qui eſtoient mal intentionnees à ſon ſeruice, & à
l’honneur de ſes Officiers. Mais comme le iour pre¬
cedent les aſſemblees auoient eſté remiſes au Lun¬
dy d’apres la Trinité, afin d’expedier les parties au¬
parauant les Feſtes, l’on ne pût rien mettre en de¬
liberatĩ, quelques-vns s’imaginans que leurs plain¬
tes ſeroient mieux écoutees lors qu’on auroit donné
temps à la colere de la Reyne, & que la chaleur ne
ſeroit pas ſi grande dans les eſprits. D’ailleurs ce
 iour eſtant deſtiné pour aller aux priſonniers, l’on
ne vouloit pas differer le ſecours que l’on auoit ac¬
couſtumé de rendre aux miſerables, qui atten¬
doient la Cour auec impatience.
Cela ne ſe paſſa pas neantmoins ſans grande
contradiction:car encore qu’il y euſt Arreſt du iour
precedent