l

11
4 4¬
HISTOIRE
que ce n’eſtoit point vne flatterie des peuples ny
vne inuention de la Politique d’appeller les Prin¬
ces les enfans des Dieux & leurs veritables images:
car Dieu ne leur auoit pas donné ſeulement la con¬
duite de la terre, & mis entre les mains la fortune
de tous les peuples, mais il auoit encores imprimeé́
dans leurs viſages vne certaineMajeſté, qui les eſleue
au deſſus du commun des hommes & qui les fait
reſpecter. Qu’ils deuoient prendre garde de ne pas
effacer cét image & ce caractere, parce que dés le
moment que les Princes vſoient mal de leur puiſ¬
ſance & de leur authorité, dés le temps qu’ils ſouf¬
froient que les ſujets fuſſent le joüet de leurs Mini¬
ſtres, & la proye de leur auarice & de leur ambition
 déreglee, ils perdoient malheureuſement tousces ad¬
uatages, & tous ces glorieux titres. C’eſt ce que Dieu
dit das l’Eſcriture, quãd il menace les puiſſances de la
terre, & qu’il leur veut faire appreheder leurs cheu¬
tes & leurs diſgraces; Ie rompray (dit-iljla ceinture
des Roys; I’effaceray cette image & cette Maieſté,
dont i’ay ceint & enuironné les teſtes couronnes;Ie
reireray ce qu’il y auoit de ſaint&de ſacré das leurs
perſonues, parce qu’ils ont permis qu’on opprimaſt
mon peuple, & qu’ils n’ont pas ſeulemẽt voulu eſcou¬
ter les plaintes des malheureux&des miſerables. Que
¬
à Dieu ne plaiſe, Monſieur, que nous voyons iamais
ces chàgemẽs funeſtes & déplorables, & que la main
de Dieu ſe retire de nos Princes & de deſſus noſtre
Eltat. Neantmoins ſi l’on continuë ces triſtes jour¬
