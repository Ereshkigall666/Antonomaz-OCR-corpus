1

HISTOIRE
 leur deguiſent toutes choſes, & qui les engagent dans des
deſſeins perilleux pour leur honneur & pour lenr gloire.
Et de fait Monſieur le Prince ſur le ſoir entretint la
Reyne de ce petit Dialogue, & bien que cela ſefuſt
 fait par forme de diuertiſſement, neantmoins ce lan¬
gage ne plaiſoit point à la Reyt, ſoit à cauſe du
mauuais deſſein qu’on luy auoit mal-heureuſement
inſpiré de perdre Paris, que pour les difficultez que
luy repreſentoit Monſieur le Prince, qui pouuoient
 peut-eſtre le deſtourner du ſecours & de aſſiſtance
qu’il luy auoit promis dans ce rencontre.
 Dans ce meſme temps, NMadame da Vendoſme
preſenta vne Requeſte au Parlement, qui a touſiours
eſté l’aile des Princes perſecutez, par laquelle Mon¬
ſieur de Vendoſme & Monſieur de Beaufort ſon fils
demandoient que leur procez leur fuſt fait & par¬
fait: mais comme cette affaire eſtoit vne affaire par¬
 ticuliere, le Parlenent ſe contenta au commence¬
ment de receuoir la Requeſte, & de commettre vn
de Meſſieurs pour en faire ſon rapport, lors que
toutes les affaires publiques, & qui regardoient la
reformation de l’Eſtat & le ſoulagement du peuple,
auroient eſté terminées. En fin, apres grand nombre
de Conferences, où il y eut beaucoup de matieres
traittées, & quelques conteſtations, qui ne ſont pas
 fort neceſſaires à remarquer, tout fut conclud & ac¬
cordé, comme l’on peut voir, par pluſieurs Arreſts,
& par des Declarations, leſqueiles furent faites non
ſeulement pour reſtablir l’ordre de la Iuſtice que
