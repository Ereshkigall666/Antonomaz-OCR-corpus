1
l
HISTOIRE
138
miſe dudit demy quartier de la Taille, Tailon
& Subſiſtance, que nos Subjets qui ſont dans le
païs d’Eſlection ſeront déchargez d’vn quartier
 entier deſdites Tailles, Tailon & Subſiſtance pour
les années mil ſix cens quarante-neuf & ſuiuantes;
Les charges ordinaires aßignées ſur leſdites Tailles
& Taillon prealablement deduites, à la charge de
payer le ſurplaus deſdites impoſitions dans le mois de
 Fevrier de l’année 165o. &’ainſi és autres années
ſuiuantes, autrement ils demeureront deſcheus de
ladite remiſe.
Nous voulons & ordonnons conſormément à
noſtre Declaration du preſent mois de Iuillet, qu’au¬
cunes nouuelles impoſiions ne puiſſent eſtre faites à
l’aduenir, qu’en vertu d’Edits bien & deuëment
verifiez; Et à l’eſgard des impoſitions qui ont eſté
leuées, & ſe leueront encore a preſent dans l’eſten¬
duë de noſtre Royaume, Nous voulons qu’elles
ſoient continuées iuſques à ce que l’eſtat de nos af¬
faires nous permette d’y apporter quelque diminu¬
tion, à la reſerue de l’impoſition de vingt & vn
fols pour muid de vin, entrant en noſtre bonne Vile
de Paris, eſtablie la preſente année; laquelle pour
gratifier les habitans de noſtredite Ville, nous auons
ſupprimé & ſupprimons, ſans qu’elle puiſſe eſtre
reſtablie pour quelque cauſe & occaſion que ce ſoit.