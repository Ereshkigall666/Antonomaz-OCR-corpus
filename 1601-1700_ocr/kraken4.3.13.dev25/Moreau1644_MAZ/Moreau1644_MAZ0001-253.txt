DV TEMPS.
225
IEſtar. N’euſſent-ils pas craint que le Roy ne les
euſt accuſez vn iour d’intelligence auec les Eſtran¬
gers, & ſes propres ennemis, d’auoir trauaillé à la de¬
faite & à la ruine de cette grand Ville, la merueille
du monde, l’admiration de tous les peuples, la force
& la reputation de ſon Empire.
Cette belle monſtre & cette grimace que l’on fit
quelques iours en Cour, ne fut donc qu’vn artifice
& vne adreſſe Politique, pour voir la contenance du
peuple; & ſi dans l’apprehenſion de la famine qu’on
luy donnoit, il ne liureroit point luy-meſme aux Mi¬
niſtres tant d’illuſtres Heros, que leur credit ny leur
violence n’auoient iamais pu deſtruire. Car com¬
me l’on vit la reſolution priſe de defendre la Liberté,
qu’on ſe muniſſoit d’armes, de plomb, de poudre,
de bled, de farine, & de toutes les choſes neceſſaires
pour ſouſtenir vn ſiege; Que d’vn autre coſté le Par¬
lement auoit pourueu à la neceſſité de la Ville, &
qu’il alloit trauailler à mettre hors du Miniſtere l’au¬
theur de tous ces mouuemens, & tous ceux qui
 auoient cauſé tous ces maux & qui vouloient les en¬
tretenir, ou nous rendre encore plus mal-heureux;
L’on commença pour lors à déchanter les Miniſtres
preuoyans bien qu’ils auoient à ſe deffendre d’vne
Compagnie, où la prudence, auſſi bien que le cou¬
 rage, auoit touſiours regné, & qui auoit ſouſtenu
tant de fois par ſes ſages conſeils la Couronne chan¬
 ua¬
celante.
Et de fait, bien que le Parlement euſt eſté aſſez
f
1
 
1

1

1
1