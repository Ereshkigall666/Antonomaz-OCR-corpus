
Pl
l¬
HISTOIRE
116
 vn lieu vn peu eſcarté du chemin, & qu’ils mettoient
dans des chariots & dans leurs caroſſes. Que cela
eſtoit tellement veritable qu’il conſentoit qu’on le
retint priſonnier, & qu’on le chaſtiaſt, ſi enuoyant
des Archers on ne les rencontroit dans le lieu qu’il
diſoit les auoir trouuez I’ay voulu faire cette petite
digreſſion, afin de faire voir comme les eſprits ſe
diſpoſoient inſenſiblement à maintenir l’authorité
du Parlement, puis qu’onluy donnoit des aduis auan¬
tageux pour ſatisfaire facilement à l’argent que l’on
demandoit, & ruiner tous les pretextes ſpecieux des
Miniſtres, qui s’oppoſoient touſiours à la reconci¬
liation & au reſtabliſſement de toutes choſes, & qui
vouloient entretenir le diuorce dans l’Eſtat. Mais
reuenons à la ſuite de noſtre hiſtoire: Les Deputez
de toutes les Compagnies s’eſtant donc trouuez dans
 le Palais d’Orleans ,urent receus dans la gallerie.
  , 1
 Monſieur le CatdiT Mazarin comme premier Mi¬
niſtre, & Monſieur le Chancelier y furent pareille¬
ment appellez. Mais Monſieur le Chancelier y ayant
voulu faire entrer deux Conſeillers d’Eſtat qu’il auoit
amenez auec luy, le Parlement teſmoigna que les
Conſeillers d’Eſtat n’auoient point de ſeance dans
les Compagnies, & qu’on ne delibereroit point auec
eux. Tellement qu’ils furent contraints de ſe retirer.
 La ſeance eſtoit remarquable, il y auoit vne table,
au haut de laquelle l’on auoit mis vne chaire pour
Monſieur le Duc d’Orleans, tout le reſte n’eſtoient que
des ſieges pliants, & qui n’eſtoient pas plus eſleuez les
 
vns que les autres.
ô¬¬