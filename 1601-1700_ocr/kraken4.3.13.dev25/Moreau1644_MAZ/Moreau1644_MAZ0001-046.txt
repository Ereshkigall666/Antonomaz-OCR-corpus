1


1
22
HISTOIRE
Le ſixiéme & dernier eſtoit vne reuocation des
Ayſez de tout le Royaume, à cauſe, portoit l’Edict,
que c’eſtoit vne inuention qui deſtruiſoit la liberté
du commerce.
Sur le ſujet de tous ces Edicts, Monſieur le Chance¬
 lier re preſenta la volonté du Roy comme à l’ordi¬
naire, & dit que ſi Dieu eut prolongé les iours au def¬
fanct Roy d’heureuſe & immortelle memoire, qu’õ
ne ſeroit plus en peine de chercher les moyens pour
ſouſtenir les charges de l’Eſtat, & la deſpenſe de la
guerre, d’autant que cét inuincible & glorieux Mo¬
narque auroit forcé les ennemis par la ſuite de ſes
victoires & de ſes conqueſtes, de conſentir à vne
paix qu’il auoit deirée auec tant d’ardeur, pour le
ſeul bien de ſes ſubjets, & la grandeur de ſes alliez.
Que la Reyne ſuiuant ſes genereuſes intentiõs, auoit
dés le commencement de ſa Regence enuoyé des
Plenipotentiaires à Munſter pour donner le repos à
la France, & terminer vne guerre que l’ambition
de nos ennemis, qui auoient touſiours pretendu à
la Monarchie vniuerſelle, auoit excitée; qu’encores
 que les armes du Roy euſſent touſiours eſté victo¬
rieuſes, & que l’entrée de cette heureuſe Regence eur
eſté ſignalée par cette celebre Victoire de Rocroy,
où nos ennemis auoient perdu leurs meilleures trou¬
pes; que cette grande Victoire eut eſté encore ſui¬
uie d’vne infinité de progrez & de conqueſtes,
neantmoins tous ces aduantages n’auoient peu rien
rabattre de cette hauteur de courage, & de cette