 
DV TEMPS.
45
nees, & d’apporter comme l’on a deſia fait tant de
fois, vne foule d’Edits pour les faire verifier par des
voyes extraordinaires & violentes, il eſt à craindre
que les peuples ne ſe portent au deſeſpoir, & qu’ils ne
reconnoiſſent plus de Iuſtice, en voyant ce grad ſo¬
leil eſclipſé dans les Compagnies Souueraines, auſ¬
quelles on interdit la liberté des ſuffrages, & de re¬
resẽter les neceſsitez de l’Eſtat. Et de fait nous pou¬
uons dire que nous ſommes dés à preſent le ſcandale
& l’opprobre de tous nos voiſins, quiſçauent que des
gens nez de la corruption du ſiecle, & de nos propres
deſordres, ſont neatmoins auiourd’huy les plus puiſ¬
ſans de l’Eitat, qui voyent que d’infames partiſans,
apres auoir ruiné les familles les plus illuſtres, & les
plus anciẽnes par des aduis pernicieux&puniſſables,
triomphent encore de leurs dépoüilles; qu’on reuere
la bouë & la fange dont ils ſont ſortis, parce qu’elles
ſont couuertes d’or, & qu’elles ſe trouuent vn peu dé¬
guiſees. Horribles & eſpouuantables ſangſuës, qui
auez épuiſé tout le ſang de nosveines, ramperez vous
 touſiours ſur la terre, ne leuerez vous iamais les yeux
en haut pour regarder le Ciel; iuſques à quand, &
combien de temps vous forgerez vous des Dieux à
voſtre fantaiſie, croirez vous touſiours, que c’eſt le
veau d’or qu’il faut adorer. Oüy, Monſieur, ce ſont
ces impies, &ces ſacrileges, qui sõt les autheursde ces
malheureux Edits, & qui ſont cauſe qu’on vous fait
monter la premiere fois en ce lieu pour y forcer par
voſtre preſence les ſentimens de la Compagnie, &
F iij
1



1
 1
31

1
1


13
l!
1

1
1
1
11
l 