2 24
H ISTOIRE
Ces Lettres ayant eſté portées au Parlement aſ¬
ſemblé, elles ſurprirent tout le monde: car le lan¬
gage eſtoit bien different de celuy qui auoit eſté
tenu en Cour le iour precedent. C’eſt ce qui fit
croire depuis à pluſieurs que les troupes à qui on
auoit fait paſſer la Riuiere, & que l’on auoit fait
auancer du coſté de Paris, n’eſtoit qu’vne feinte,
& vne eſpouuante que l’on vouloit jetter dans les
eſprits, pour voir à quoy ils ſe porteroient; & ſi
teſmoignans de la foibleſſe, & abandonnans leurs
peres & leurs protecteurs pour ſe garentir du peril
qu’on leur mettoit deuant les yeux, Ion ne trouue¬
roit point iour de ſe ſaiſir encore du Parlement &
de le perdre. Car quelle apparence qu’vne Regente
qui doit rendre compte de ſon adminiſtration au
Roy majeur, & au public, euſt voulu tenter vn ef¬
fort peut-eſtre inutile & ſans effet, & abattre le ti¬
mon auec lequel elle gouuernoit tout l’EſtatQuelle
apparence que les Princes qui eſtoient ſans diuiſiõ,
& qui ne vouloient point profiter ce ſembloit de la
conjoncture des affaires, euſſent voulu conſentir aà̀
la ruine & à la deſolarion de Paris? n’euſſent-ils pas
apprehendé que le Roy majeur net les euſt accuſez
d’auoir mis le feu aux quatre coings du Royaume
 pour fauoriſer meſme l’injuſtice? d’auoir reſpan du
le ſang de ſes fideles Sujets, & de ſes bons Citoyens,
d’auoir armé́ le fils contre le pere, & le pere contre
le fils, d’auoir renuerſé tout d’vn coup nos victoires,
 fait vn carnage horrible & eſpouuentable dans
IEſtat.