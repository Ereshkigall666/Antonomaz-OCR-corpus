
 
DVTEMPS.
quelques Preſidens, & quelques Conſeillers du
grand Conſeil, Chambre des Comptes & Cour des
Aydes, il leur teſmoigna que la Reyne auoit eſté
eſtonnee de ce qui s’eſtoit paſſé parmy eux depuis
quelques iours; qu’ils auoient pris vne fauſſe allar¬
me, ſon intention n’ayant iamais eſté de retrancher
leurs gages; mais qu’elle eſperoit ſeulement que
dans la neceſsité des affaires preſentes, ils contri¬
bueroĩt de quelques choſes pour maintenir la gloi¬
re de l’Eſtat. Qu’il auoit ordre de leur porter cette
parole pour en faire rapport à toutes leurs Com¬
pagnies.
La Relation en ayant eſté faite dés le lendemain en
chacune des Cõpagnies, le diſcours parut ſi eſtran¬
ge, que quelques-vn demanderent ſi Monſieur le
Chancelier auoit perdu la memoire. Qu’il ne falloit
que lire la Declaration pour voir qu’elle eſtoit en¬
tierement contraire à ce qu’il auoit dit. Que ſi ce
n’auoit pas eſté l’intention du Roy, ny de la Reyne,
c’eſtoit vn meſchant ſeruiteur d’aller contre les vo¬
lontez de ſon Maiſtre. Enfin que toutes ces belles
paroles, & les aſſeurances de Monſieur le Chance¬
lier n’eſtoient que des feintes pour diuiſer les Com¬
pagnies, qu’il falloit vne Declaration qui reuoquaſt
celle qu’on auoit publiee. Mais qu’ils ne ſeroient
pas encore ſatisfaits, qu’ils ne vouloient plus de¬
pendre pour leurs gages d’vn Sur-Intendant, lequel
d’vn traict de plume pouuoit ruyner leurs Familles,
qu’ils vouloiét eſtre maiſtres du fonds qui leur eſtoit
G ij
1
1
1



1
1 
1
1

1

 a

!

!

?

  