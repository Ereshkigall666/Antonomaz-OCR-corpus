

1
1

70
HISTOIRE
en pouuoit refaire vne autre ſemblable, & ſans deli¬
berer de nouueau.
Ayant donc manqué ce beau coup, l’on enuoya
vne Lettre de cachet le iour ſuiuant dés les ſept heu¬
res du matin, par laquelle le Roy mandoit au Par¬
lement de venir au Palais Royal ſur les neuf heures
en corps de Cour, & d’apporter leur arreſté du iour
precedent.
Les Chabres s’eſtant aſſemblees, l’on deliberaſur
laLettre de cachet. La pluſpart de Meſsieurs eſtoient
d’aduis de n’y point deferer, diſans qu’ils n’appren¬
droient rien de nouueau, & d’ailleurs qu’ils eſtoient
laſſez des mauuaiſes paroles, & des mauuais traite¬
mens qui leur auoient eſté faits en pluſieurs rencon¬
tres. Neantmoins il paſſa, que l’on iroit trouuer le
Roy, les plus experimentez de laCompagnie voyans
bien que c’eſtoit le ſeul moyen pour inſtruire le pu¬
blic de leurs bonnes intentions, & du ſujet de leurs
Aſſemblees. Mais à l’eſgard de l’autre article de la
Lettre, par laquelle le Roy mandoit de porter la
feuille & l’Arreſt du iour precedent, tous Meſsieurs
furent d’aduis de n’y point obeyr, au contraire, que
l’Arreſt d’vnion ſeroit executé dés l’apreſdinee,
quelque choſe qui puſt arriuer au Palais Royal.
Ainſli Meſsieurs ſortirent du Palais ſur les neufheu¬
res & demie, auec leurs robes & leurs bonets enteſte
au nombre de quatre-vingts quatorze, ou quatre¬
vingt quinze ſeulement. Car comme ils auoient eſté
aduertis qu’on eſtoit reſolu de leur faire violence, &
¬