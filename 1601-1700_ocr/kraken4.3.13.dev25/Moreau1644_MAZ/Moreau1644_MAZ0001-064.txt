
!
l

HISTOIRE
40
 Princeſſe eſtoit aſſiegée par des Miniſtres violens:
Car quelques iours apres elle ne fit point d’autre reſ¬
ponce aux Deputez, qu’elle manda au Palais Royal,
ſinon que le Roy entendoit que tous les Edicts fuſ¬
ſent executez ſans aucune modification, & que le
temps & la conjoncture des affaires ne pouuoient pas
ſouffrir le ſoulagement qu’ils demandoient pour le
peuple.
Doncques les Miniſtres voyans qu’ils auoient enco¬
re abuſé de la bonté du Parlement, & que par des il¬
luſions puniſſables, ils auoient rendu inutiles toutes
leurs deliberations, ils crurent qu’il falloit prompte¬
ment faire exeeuter leurs Edicts, & les porter a la
 Chambre des Comptes, & à la Cour des Aydes, où
ils n’auoyent point encore eſté portez, afin de rendre
le debit de la marchandiſe plus facile en les faiſans
paſſer par toutes les Cours Souueraines.
Le vingt-huictiéme d’Auril Monſieur le Duc
d’Orleans monta à la Chambre des Comptes, &
Monſieur le Prince de Conty à la Cour des Aydes,
Car Monſieur le Prince eſtoit deſia party pour l’ar¬
mée.
Ils entendirent l’vn & l’autre des veritez qui leur
eſtoient cachées. Car comme l’on ne pouuoit plus
diſſimuler les maux de l’eſtar & les deſordres qu’on
y entretenoit par des artifices honteux & infames,
cela donnoit encore plus de liberté à parler à des
Princes qui eſtoient les plus intereſſez dans les mal¬
heurs qui ſe preparoient & dans les crimes des Mi¬
niſtres,