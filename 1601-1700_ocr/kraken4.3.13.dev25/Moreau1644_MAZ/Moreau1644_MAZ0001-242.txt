1
1
HISTOIRE
214
le meſme iour la Reyne ſortit pareillemente auec
toute la Cour, & le Conſeil ſuiuit. L’eſtonnement
fut encore bien plus gran, quand l’on eut appris
que l’on auoit fait paſſer à Somne à quatre mlle
Allemans ſous la conduite du General Erlac, &
que l’on faiſoit auſi auancer beaucoup de troupes
du. coſté de Paris.
 Le dixhuictieſme du meſme mois, l’on fit ar¬
reſter priſonnier Monſieur de Chauigny au Bois
de Vincennes, qui eſtoit ſon Gouuernement, la
Reyne ayant mandé Monſieur Droü̈et Capitaine
aux Gardes auec ſa compagnie, pour ſe ſaiſir du
Chaſteau. Madame de Chauigny eut auſſi ordre
de ſe retirer en Touraine, & elle obtint auec pei¬
ne la liberté de dire adieu à ſon mary. Au meſme
temps Monſieur Goulas Secretaire de Monſieur le:
Duc d’Orleans, receut vne lettre de cachet qui luy
 commandoit de ſe retirer de la Cour. Il apporta
cette lettre à Monſiur le Duc d’Orleans ſon mai¬
ſtre, qui luy dit qu’il falloit obeïr. Monſieur de
Chaſteauneuf receut pareillement ordre de ſe reti¬
 rer en Berry dans l’vne de ſes maiſons.
L’on parloit diuerſement de la cauſe de ces diſ¬
graces. Quelques-vns prerendoient que c’eſtoit
pour quelques intrigues qui auoient eſté ménagées
aupres de Monſieur le Duc d’Orleans, & pour luy
auoir donné ou fait donner de ſalutaires conſeils
dans la conjoncture des affaires.
D’autres eſtimoient que la haute ſuffiſance de
Monſieur de Chaſteauneuf, & de Monſieur de