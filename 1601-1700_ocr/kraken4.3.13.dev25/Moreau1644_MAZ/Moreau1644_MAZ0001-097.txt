DV TEMPS.
73
derable, ils auoient toutefois ſi mal reconnu ce
bien-fait, qu’ils s’eſtoient vnis auec des Compa¬
gnies, qui eſtoient au deſſous d’eux, afin de faire
vne forme de ligue & de party dans l’Eſtat. Qu’a¬
pres tant de deffenſes verbales, & par eſerit, & vn
Arreſt du Conſeil d’enhaut, ils auoient tellement
mépriſé l’authorité du Roy, qu’ils auoient rendu
vn Arreſt, portant que le premier ſeroit executé.
Que dans cét Arreſt, les voix auoient eſté plutoſt
comptees, que peſees;, Que la Reyne eſtoit infor¬
mee que ceux qui auoient blanchy dans la Compa¬
gnie, & qui auoient touſiours bien ſeruy le Roy,
n’auoient point conſenty à vne rebellion ſi ouuerte,
& ſi manifeſte, qu’il n’y auoit que de ieunes gens, leſ¬
quels ne voyans pas la conſequence de cette entre¬
priſe, vouloient, ce ſembloit, diminuer par vne for¬
me de faction, la gloire de l’Eſtat & la reputation de
nos armes; que la Reyne en temps & lieu ſçauroit
bien reconnoiſtre & recompenſer ceux qui le meri¬
toient, & pour les coupables, ſi on ne les auoit pas
encores chaſtiez, ils en auoient toute l’obligation à
la bonté de ſa Majeſté, laquelle y auoit touſiours
reſiſté. Mais s’ils continuoient dans leurs mauuais
deſſeins, qu’il en demeureroitdes marques en leurs
biens, en leurs charges, & en leurs perſonnes.
 M le Chancelier ayant acheué ſon diſcours & ſa
harangue, il leur fit faire lecture en meſme tẽps d’vn
ſecond Arreſt du Conſeil d’enhaut de caſſatiõ, auec
de ffenſes expreſſes de continuer leurs aſſemblees ſur
peine de rebellion, & de l’indignation de leurs Ma¬
jeſtez.


j

1 1
i
1
1
l
1
i


 1
11
1 
11
.