DV TEMPS.
173
Neantmoins la Reyne l’ayant prié de n’abandon¬
ner point, & que l’on trauailleroit toute la nuict à̀
changer les eſprirs, ou tout au moins à leur faire
prendre n milieu, où le miniſtere ne paroiſtroit pas
ſi viſiblement meſpriſé; Il promit de continuer:
Et de fait, le lendemain il vint encore au Parle¬
ment; mas auparauant que d’entrer dans l’aſſem¬
blée, il enuoyaquerir Monſieur de Brouſſel, auec le¬
quelil eut vne conference dans la Sainte Chapelle
pendant vne demie heure. L’on ne ſçait pas bienle
parriculier; mais le bruit fut que c’eſtoit pour le fai¬
re changer d’aduis, ſous pretexte de belles promeſ¬
ſes & de grandes recompenſes; le Conſeil ſe perſua¬
dant que cét Illuſtre Senateur eſtant gaigné, il ſeroit
plus facilement maiſtre de la Compagnie.
L’on tient donc que Monſieur le Duc d’Orleans
luy teſmoigna que la Reyne auoit conneu en plu¬
ſieurs rencontres le zele qu’il auoitpour le ſeruice du
Roy, & pour le bien public: que iuſques à preſent il
n’auoit point eſté reconneu de tant de belles & glo¬
rieuſes actions qu’il auoit faites. Qu’elle auoit reſolu
 de le faire du Conſeil du Roy, & luy donner vne
penſion conſiderable, afin qu’eſtant continuellemét
employé́au ſeruice du Prince, ſes ſoins & ſes veilles
fuſſent encores plus vtiles à l’Eſtar, qu’elles n’auoient
pas eſté iuſques à preſent. Qu’il ſçauoit bien qu’il
auoit touſiours meſpriſé les biens de la fortune pour
poſſeder ceux de l’eſprit, & vne reputation ſans tache;
mais qu’il n’eſtoit pas raiſonnable qu’vne ſi belle
Y iij


1

1
5



1

  .