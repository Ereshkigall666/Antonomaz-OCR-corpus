
1
.
HISTOIRE
1 1 4
abandonner la cauſe publique. Qu’ils ne s’eſloi¬
gnoient pas à la verité de chercher des moyens pour
ſouſtenir les armées, quoy qu’il fuſt honteux aux
 Miniſtres d’aduoü̈er qu’on manquoit d’argent apres
tant de leuées de deniers qui auoient eſté faites, mais
que cela ſe pouuoit faire en pleine aſſembléeſans de¬
putation. Et là deſſus s’adreſſans à Monſieur le Duc
d’Orleans ils le prierent de leur faire l’honneur de
continuer à ſe trouuer à leurs deliberations, & qu’il
ſeroit inſtruit de beaucoup de choſes que ceux de
ſon rang ne pouuoient apprendre que par des per¬
ſonnes deſintereſſées. Qu’il eſtoit le Lieutenant Ge¬
neral du Royaume dans la minorité du Roy, & ainſi
le plus obligé à ſa conſeruation.
L’heure eſtantſonnée, & l’aduis demeureé à Mon¬
ſieur le Preſident de la Barre, l’on continua le lende¬
main d’opiner, où Monſieur le Duc d’Orleans ſe
trouua encore pour apprendre luy meſme la reſ¬
ponſe de la Compagnie ſur les deux propoſitions
qu’il auoit faites. Tellement qu’il y eut Arreſt par
lequel il fut ordonné que le premier ſeroit executé
ſelon ſa forme & teneur. Neantmoins l’on dit à
Monſieur le Duc d’Orleans qu’à ſa ſeule conſidera¬
tion l’on ne le feroit point publier qu’apres auoir
conferé auec luy comme il ſouhaitoit. Mais que de
 cette forme de ſurceance qu’on luy promettoit pour
trois iours, il n’yen auroit rien d’eſcrit ſur le regiſtre.
Qu’il pouuoit toutefois s’aſſeurer dans la parole
qu’on luy donnoi.
