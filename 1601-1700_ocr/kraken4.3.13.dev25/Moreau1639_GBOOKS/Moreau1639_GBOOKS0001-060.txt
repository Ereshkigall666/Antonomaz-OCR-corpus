de Monſieur le Prince. 45
ayant donneé́ vn fils, vous luy deuez vn
amy du merite de M. le Prince. Souue¬
nez vous du ſang verſé pour les querel¬
les des maiſons d’Orleans, & de Bour¬
gogne; & ne laiſſez point dans la voſtre,
de ces ſemences de diuiſion. Monſieur
l’interrompit, pour dire: Mais, Comte
de Bethune, ma ſeureté. Il repartit; V’ous
auez tous des enfans, Monſieur. Vous
la pouuez trouuer par eux. A quoy
Monſieur reprit: Vous teſmoignez bien
du zele: quelle raiſon vous y oblige?
Nulle autre, Monſieur, que ma naiſſance,
qui doit tout aux Princes du ſang, vo¬
ſtre ſeruice particulier, & le merite de
M. le Prince, qu’on doit recompenſer, &
qu’on opprime. Vous parlez en homme
de bien, repliqua Monſieur. Continuez
touſiours de le faire. Ie vous en donne
la liberté. Mais que la choſe domeure ſe¬
crette entre nous..
 Ce diſcours fait auec chaleur, fit la
premiere ouuerture dans l’eſprit deMons
ſieur d’Orleans, à la perte du Cardinal,
 & à la liberté des Princes; augmentée
E iij