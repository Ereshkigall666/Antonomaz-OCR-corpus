
72 Hiſfoire de la liberté
ſeil, & qu’elle leur rendroit reſponſe..
Dans cét entre-temps, le Coadiuteur
preſt à conclure auec les Princes, voulut
encore s’aſſeurer de Monſieur. Il n’ou¬
blia rien pour penetrer dans ſes ſenti¬
mens: & reſolu de ne marchander plus
la ruine du Cardinal, il luy en fit con¬
noiſtre la neceſſité́, tant pour le bien de
l’Eſtat, que pour le ſien particulier. Sur
le premier poinct, il luy repreſenta les
rauages de la Champagne cauſez par le
ſiege de Bordeaux, opiniaſtré par ce Mi¬
niſtre; la diſſipation des Finances; les
deſordre des Prouinces; le refus de la
Paix generale; & le décty de nos affai¬
res. Il luy fit voir, qu’il s’arrogeoit tou¬
te l’authorité; qu’il eſtoit le diſpenſateur
des graces; qu’il donnoit les charges de
la guerre, & de la Iuſtice; que les Bene¬
fices eſtoient conferez par luy ſeul; que
pour l’éleuation de ſa famille, il hazar¬
doit le Royaume; & que la guerre de
Paris, dont il eſtoit autheur, auoit cauſeé́
vn ſoûleuement ſi general dans l’eſprit
des peuples, que ſa perte ſeule les pou¬
uoit