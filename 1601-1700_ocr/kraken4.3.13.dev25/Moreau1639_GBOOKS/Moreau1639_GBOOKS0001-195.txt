8
180 Hiſtoire de la liberté
roient auprés de la perſonne du Cardi¬
nal, fuſſent caſſez; ſi dans trois iours ils
 ne ſe rendoient à Paris. Et ce iour, les
auis ſe trouuerent ſi partagez, que l’on
iugeoit difficilement lequel pourroit
preualoir: lors que Monſieur d’Orleans
dans le ſien diſt:
Qu’il ne pouuoit comprendre ce qui
obligeoit la Reine à luy reprocher d’a¬
uoir changé de volonté. Que pour ce
qui regardoit la liberté de Meſſieurs les
Princes: il s’en eſtoit ſi nettement expli¬
qué, qu’il ne croyoit pas le pouuoir fai¬
re plus clairement. Que veritablement
il n’auoit point eſtimé à propos d’aller
au Palais Royal. Mais que la precaution
qu’il prenoit contre vn homme, qui ha¬
zarderoit tout pour ſe conſeruer; ne fai¬
foit rien à la liberté de Meſſieurs les
Princes, laquelle ne dependoit que d’v¬
ne Lettre, qu’il auoit offert de ſouſcrire.
Qu’on connoiſſoit bien par la maniere
du Cardinal Mazarin, qu’il n’auoit pas
deſſein de ſortir du Royaume. Qu’il
eſtoit encore à S. Germain, dans l’eſpe¬
.J