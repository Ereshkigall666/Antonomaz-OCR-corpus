de Monſieur le Prince. 173
dre en eſtoit party, comme le Cardinal
S’en eſtoit vante. Qu’à tous momens des
Courriers arriuoient de ſa part; & que
d’autres luy eſtoient depeſchez. Vn de
Meſſieurs aſſeura, & diſt le ſçauoir fort
certainement: qu’on luy enuoyoit tou¬
tes les depeſches; que rien ne ſe faiſoit
ſans ſon ordre; & qu’attendre dauanta¬
ge c’eſtoit luy donner lieu de tout per¬
dre. D’autres, que pour la liberté des
Princes il ne faloit plus l’eſperer de la
Reine, aprés vne reſponſe ſi obſcure, &
ſi peu rapportante aux paroles qu’elle
auoit donnée iuſques alors. Qu’il faloit
les declarer innocens; prier Monſieur de
faire ſa charge; & defendre aux gens de
guerre, de reconnoiſtre d’autres ordres
que les ſiens. Ces bruits alloient toû¬
jours augmentans: lors que Monſieur
prit la parole, pour dire:
Meſſieurs, pour me iuſtifier des re¬
proches, que la Reine me fait faire par
M. le Premier Preſident: il eſt neceſſai¬
re que i’informe la Cour de ce qui ſe
paſſa hier en mon logis. M. le Garde des
Y ij
¬ v ¬