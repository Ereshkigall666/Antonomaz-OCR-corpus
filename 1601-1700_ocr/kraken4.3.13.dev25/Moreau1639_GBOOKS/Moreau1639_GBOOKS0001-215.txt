2o0 Hiſtoire de la liberté
diſtribuer aux pauures de Picardie & de
Champagne. On ne manqua pas de dire,
 qu’il faloit informer contre luy du crime
 de peculat, & proceder contre tous ceux
qui eſtoient auprés de ſa perſonne; ſi
dans huict iours ils ne ſe rendoient au¬
prés de celle de Monſieur le Duc d’Or¬
leans. Le Coadiuteur ſuiuit l’auis du
Rapporteur. Le banc des Ducs n’en eut
point d’autre. Apres leſquels Monſieur
priſt ainſi la parole:
Meſſieurs, ie trouue l’auis de M. le
Rapporteur fort à propos. I’y voudrois
adiouſter ſeulement ce qui a eſté́ dit par
M. Barrain: que pour aucune cauſe &
raiſon il ne puſt reuenir en France, non
pas meſme pour Legature. Il y faut in¬
ſerer ce mot: afin que s’il arriuoit qu’il
y vint en cette qualité; comme il ſeroit
neceſſaire que ces Lettres fuſſent enre¬
giſtrées, vous vous ſouuinſſiez de voſtre
Arreſt. Ie trouue encore iuſte d’y adiou¬
ſter ce qu’on a remarqué touchant les
places conquiſes, elles ne ſont point en¬
core vnies au Domaine. Etſous ce pre¬
texte