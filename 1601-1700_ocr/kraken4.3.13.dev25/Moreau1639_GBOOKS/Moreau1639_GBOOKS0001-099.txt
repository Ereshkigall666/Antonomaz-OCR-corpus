84 Hiſtoire de la liberté
le Premier Preſident vint aux auis. M.
Deſlandes Rapporteur ,qui ſe doutoit
que quelqu’vn ouuriroit celuy de prier
Monſieur de venir prendre place, diſt
qu’auparauant qu’opiner en vne affaire
ſi importante, il eſtoit neceſſaire de ſça¬
uoir ſi quelqu’vn de Meſſieurs ne l’ou¬
uriroit point, parce que la deliberation
commenceée, on deuoit ſouhaiter qu’au¬
cun incident ne l’interrompiſt. Pluſieurs
en furent d’auis. Et l’on nomma M. de
Meſme d’Irual, qui auoit ſuccedé à la
charge de M. le Preſident de Meſme
ſon frere, mort le dernier iour du mois
de Decembre dernier, pour aller chez
Monſieur d’Orleans. Il y fut l’apreſdinée
auec deux de Meſſieurs: & dirent à ſon
Alteſſe, qu’ils venoient de la part de la
Cour, le ſupplier de prendre le lende¬
main ſa place; que comme ils auoient
à deliberer ſur des affaires de conſe¬
quence, la Cour luy auoit voulu porter
ce reſpect de luy en donner auis, & le
prier d’y aſſiſter pour auoir le ſien, ſur
ce qui s’y deuoit traiter.