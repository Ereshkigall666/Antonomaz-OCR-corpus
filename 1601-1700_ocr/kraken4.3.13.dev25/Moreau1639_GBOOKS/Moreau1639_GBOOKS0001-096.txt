 de Monſſeur le Prince. 81
tour; l’autre ne laiſſoit pas, ſuiuant ſes
ruſes accouſtumeées, de faire publier
qu’ils traitoient enſemble Les condi¬
tions ſe diſoient meſme par ſes fauteurs.
Les vns aſſeuroient qu’on luy accor¬
doit la nomination au Cardinalat: d’au¬
tres qu’on recompenſoit pour luy la
charge de grand Aumoſnier de France;
& que le Chapeau s’offroit à ſon on¬
cle pourueu qu’il luy remiſt l’Archeueſ¬
ché.
Ces bruits augmentans tous les iours,
obligerent le Coadiuteur à ſoliciter ſes
amis, de preſſer la réponſe aux remon¬
ſtrances. Les Chambres aſſemblées pour
ceét effet à leur pourſuite, les Gens du
Roy eurent ordre de voir M. le Garde
des Sceaux. Aprés l’auoir fait pluſieurs
fois; enfin le iour fut donné: & les De¬
putez de la Cour s’eſtans tranſportez
au Palais Royal, le trentiéme du meſme
mois, ils la receurent en ces termes par
la bouche du Garde des Sceaux, en pre¬
ſence de leurs Maieſtez: Qu’il eſtoit
iouiy, que le Parlement ſe fuſt iamais meſ