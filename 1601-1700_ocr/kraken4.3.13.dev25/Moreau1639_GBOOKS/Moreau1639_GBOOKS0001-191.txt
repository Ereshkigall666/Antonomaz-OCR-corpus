176 Hiſtoire de la liberté
lence: s’il le demandoit auec authorité,
on luy repliquoit auec mépris; & ſi par
des prieres, elles n’eſtoient pas eſcou¬
tées. Ceux qui pouuoient ſe faire enten¬
dre, diſoient aà Monſieur: Qu’il ne ſe de¬
uoit pas laiſſer ſurprendre; que les trou¬
pes arriuoient à S. Germain; & que de
hazarder ſa perſonne ſur vne ſimple pa¬
role de la Reine, ce ſeroit s’expoſer à des
perils, dont les ſuittes pourroient deue¬
nir irreparables. Que tous les parens du
Cardinal eſtoient encore au Palais
Royal. Et le Duc de Beaufort adiouſta,
que Manchini pleuroit auprés du Roy,
& luy demandoit de proreger ſon On¬
cle. D’autres, que ſes Niéces n’abandon¬
noient point la Reine. Qu’il faloit de¬
liberer, & declarer les Princes inno¬
cens.
Le Premier Preſident emporté par le
torrent des Enqueſtes, fut forcé d’en
venir aux auis. Celuy des Gens du Roy
fut, de ſupplier derechef la Reine, tant
ſur la liberté de Meſſieumrs les Princes,
qu ſur la ſortie du Cardinal hors le
Royaume.