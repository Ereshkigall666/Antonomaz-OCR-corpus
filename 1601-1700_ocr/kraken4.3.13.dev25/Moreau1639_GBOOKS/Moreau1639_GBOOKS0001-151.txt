e
136 Hiſfoire de la liberté
bes du Mazarin; qu’il ne cherchoit qu’à
gagner temps, & retenir Meſſieurs les
Princes en priſon. Qu’il falloit donner
Arreſt d’innocence; informer contre
luyi des paroles iniurieuſes dites contre
l’honneur duP’arlement; qu’on ne deuoit
rien eſperer, s’il demeuroit dans les af¬
faires, que lors que Monſieur s’eſtoit
oppoſé à ſa ſortie on auoit touſiours dit
qu’il eſtoit inutile de l’entreprendre;
que maintenant qu’il eſtoit preſent, il fa¬
loit profiter de ſes bonnes intentions;
qu’il n’y auoit plus aà̀ balancer; que c’e¬
ſtoit empoiſonner le mal, que d’en diffe¬
rer la gueriſon. Surquoy le Coadiuteur
diſt: que la liberté de Meſſieurs les Prin¬
ces n’eſtoit retardée, que par ceux qui
apportoient ces longueurs aà l’execution
des reſolutions de la Cour, & qu’enfin
le iour eſtoit venu, que Dieu leuoit le
voile de ſur les bonnes & les mauuaiſes
intentions. Ces paroles approuuées de
cous, firent recommencer le bruit des
Enqueſtes. Il continua iuſques à ce que
Monſieur le Duc d’Orleans éleuant ſa
voix