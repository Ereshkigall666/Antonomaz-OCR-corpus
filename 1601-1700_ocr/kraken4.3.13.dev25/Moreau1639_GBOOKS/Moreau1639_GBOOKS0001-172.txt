de Monſieur le Prince. 137
que ie ſuis obligé d’auoir. Ie ne m’en
departiray iamais. Mais ie me ſuis ſi fort
expliqué des choſes qui ſont à faire, que
ie n’aurois rien à luy dire de nouueau.
Pour leuer tout obſtacle, il ne faut que la
liberté de Meſſieurs les Princes. Puiſque
deſia le Cardinal eſtéloigné; il n’eſt plus
beſoin que ie me trouue auec la Reine.
Elle n’a qu’à m’enuoyer vne lettre ſignée
de ſa main. I’y ſouſcriray. Le Courrier
partira auſſi-toſt. Et pour ce qui eſt de
I’Aſſemblée des grands, dont M. d0
Brienne m’a parlé; elle ne merite pas ma
preſence. Ie connois ces Aſſemblées, &
ce qui s’y fait. Qn y eſt en foule, de¬
bout, ſans aucune liberté de dire ſon
auis. Et comme on n’y appelle que ceux
de la volonté deſquels on eſt aſſeuré:
M. le Garde des Sceaux explique celle
du Roy; & le Secretaire d’Eſtat lit la
Declaration, ſans qu’elle ſoit contredite
ny diſputée. De ſorte qu’il eſt inutile
que ie m’y treuue.
Les Enqueſtes applaudirent, & de¬
manderent auec chaleur Arreſt contre
V ij
