neur; le dis qu’il l’a perdu ſans eſperance de iamais le
recouurer; & que s’en eſtant fuy, il n’a aucun refuge
fauorable, parce qu’il n’a ſeruy au prochain que pour le
trahir & pour le perdre: s’il a perdu l’honneur, il eſt
ſorty ciuilement, & partant i’ay eu raiſon de vous pre¬
ſenter ſa honteuſe fuite.
1. Il eſt banny de la memoire des Iuſtes; car s’il eſt
vray que celuy qui coupe vn arbre par le pied, n’a pas
enuie de manger de ſes fruits; s’il eſt vray que celuy
qui tarit vne fontaine dans ſa ſource, n’a pas deſſein
d’eſtancher ſa ſoif dans vn ruiſſeau, voyant que Iule
Mazarin en a tant voulu aux Iuftes qu’il les a tous
chaſſez hors de France, eſt-il pas vray de dire qu’il n’a
pas eu enuie de poſſeder la Iuſtice? ie me trompe, il s’eſt
vanté vne fois en ſa vie en bonne compagnie de la
pouuoir poſſeder & d’en pouuoir diſpoſer à ſa diſcre¬
tion, à la faueur de ſes Finances; mais malheur pour
luy, ſes Loüis ſe ſont trouuez trop petits pour le poids
qui court, & la balance qui les a peſez trop Iuſte pour
approuuer ſes preſens: d’où eſt venu que ſe voyant.
abandonné de la Iuſtice, il a fait courir apres elle, afin
d’empriſonner celle qui prepare aux autres des Baſtil¬
les pour priſon; eſt ce auoir enuie de viure dans la me¬
moire des Iuſtes, que de les chaſſer de la ſorte? Il a paſ¬
plus auant & a fait l’hypocrite: car il a voulu faire le
perſonnage du Iuſte; On nous depeind la Iuſtice auec
vne eſpé́e en vne de ſes mains & vne balance en l’au¬
tre, pour moy, ie ne ſçay ſi ces Peintres de l’Antiquité
auoient quelque cognoiſſance de ſainct Michel, que
B