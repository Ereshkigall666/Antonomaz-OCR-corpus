325
que de l’Arreſt, il les monſtre aux Ca¬
pitcaines qui commandoient aux quar¬
tiers, il les exhorte à̀ baiſſer leurs bar¬
ricades ,que la Reine n manqueroit
point de paroles, que les Exempts & les
caroſſes eſtoient partis; neantmoins l’on
ſe mocquoit de tout cela, on dit haute¬
ment que l’on ne quittera point les ar¬
mes, que l’on ne voye l’execution toute
entiere de la promeſſe: Qu’il n’y auoi,
que le viſage de Monſieur de Brouſſel
& de tous ceux qui auoient eſté arreſtez
qui les pût contenter & ſatisfaire. Dans
le meſme temps l’on crie Viue le R7,
viue Rrouſſel. Le Parlement ſe retire,
car il eſtoit deſia ſept heures du ſoir. Le
peuple demeure en garde toute lanuit,
renforce les barricades, chacun eſt en
faction.
Le Vendredy matin le Parlement
monte au Palais, Monſieur le Preſident
Blaſmenie qui auoit eſté mis en liberté
dés le ſoir precedent, à cauſe qu’il n’e¬
ſtoit qu’au Bois de Vincennes, paſſe à
X ij