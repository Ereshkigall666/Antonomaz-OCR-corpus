63
ſans mouuement & ſans forme.  Cetté
Ville, Ma  a m e, qui a touſiours eſté le
rempart de la France contre les efforts
des Eſtrangers, deſtituee qu’elle eſt de
ſon Chef, a perdu ſa vigueur & ſa con¬
duite, & reconnoiſt auec vn regret extre¬
me, qu’il n’y a que Vienne & Madrid qui
profitent de ſon mal-heur, & que les
ſeuls ennemis de l’Eſtat, qui tirent ad¬
uantage de ſes diſgraces. Voudriez-vous
MA DAM E, apres que la France a gaigné
tant de batailles ſignalées ſoubs les heu¬
reux auſpices de voſtre Regence,en per¬
dre le fruict en vn ſeul iour, toumant vos
armes victorieuſes contre vos propres
Sujets? Quel ſuccez pouuez-vous eſpe¬
rer de cette entrepriſe, que la perte de
ceux qui vous ſont acquis, & la ruine de
la plus puiſſante Ville de voſtre Empire,
l’ouurage de tant de ſiecles, la reſidance
des premiers Monarques du monde, le
ſeiour de vos delices, & le lieu ſur le¬
quel voſtre pieté auoit attiré les benedi¬
ctions du Ciel, & les proſperitez de la