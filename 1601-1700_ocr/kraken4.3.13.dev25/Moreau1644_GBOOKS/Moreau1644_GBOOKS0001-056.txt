29
geoiſie, chacun ſe prepare à la defence;
l’on fait monter du monde dans les clo¬
chers des trois Egliſes de la ruë de ſaint
Denis pour ſonner l’alarme; car les
Marchands qui auoient beaucoupaà pe¬
dre ſongeoient à leur ſeureté, & ſe met¬
toient en eſtat d’empeſcher que leurs
maiſons ne fuſſent au pillage des ſol¬
dats qu’ils voyoient ſe ſaiſir de tous les
endroicts de laruë.
 Le Preuoſt des Marchands aduerty
du deſordre qui ſe formoit dans Paris,
ut incontinent au Palais Royal auec les
Eſcheuins, où ayant trouué la Reine,
Monfieur le Duc d’Orleans, & les prin¬
cipaux Miniſtres qui tenoient le Conſeil
d’enhaut, il aduertit ſa Maieſté du pe¬
ril dans lequel l’on auoit mis la ville de
Paris, & comme par vn deſordre fort
extraordinaire, & ſans l’aduertir, on
auoit repandu des ſoldats par tout,qui
obligeroient ſans doute les bourgeois à
prendre les armes, pa ce qu’ils ne lç̧a¬
uoient pas à quel deſfein on les aſſie¬