 6
ques couleurs à ce tableau, ie pretens de faire vne,
 peinture ſimple & naïue. Ie veux que ma copie
ſoit conforme à l’original qui m’a eſté́ donné.
Quant à moy ie n’ay rieẽ̃ veu iuſques à cette heure
qu ſoit ſi conforme à la vie infame de Mazarin,
que celle de ce meſchãt fauori. Ie penſe que Dieu
permettra que Mazarin finiſle ſes iours auſſi miſe¬
rablemet que ce perfide. Car c’eſtvne choſe ordi.
naire, que tous ceux qui ont abuſé de la faueur des
Rois, au preiudice du pauure peuple, cõme Gauer¬
ſton reçoiuẽ vne fin fuaeſte & honteuſe pout la
recõpenſe de leurs forfaits Celle d’Aman ſous le¬
Roy Aſſuere, eianus ſous l’Empereur Tybere.
Vetronius Turinus ſous Alexandre Seuere; Pierte
de la Breſche ſous Philippe le Hardy, ne cõfirmẽt
que trop cette verité auancée. Il y a long temps
que i’ay preueu ce qui doit infailliblement arri¬
uer à noſtre deloyal Miniſtre d’Eſtat Mazarin,
par le ſoin que i’ay pris d’eſtuder toutes ſes a¬
ctions infſames. Il ne faut point, pour luy predire
vne mort pareille à ſa vie, conſulter les Aſtnes,ny
faire ſon Horoſcope, comme il a deſia eſté fait.
On peut dire de luy, ſans paſſer pour menteur, ce
que l’on a dit de Gauerſton, qu’il n’auoit fait au¬
cune choſe digne de loü̈ange. Ie me figure qu’il
en ſera de Mazarin ainſi que de cet inſolent
Gaſcon, dont ie veux eſcrire l’Hiſtoire; car elle,
 