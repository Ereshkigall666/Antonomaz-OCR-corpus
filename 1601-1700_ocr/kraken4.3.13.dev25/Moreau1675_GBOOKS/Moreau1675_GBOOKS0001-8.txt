7
precipice, & qu’il n’y a point de lieu en
toute l’Europe où tu puiſſes trouuer vn
Aile. Les Demons que tu conſultes de¬
uoient bien t’enſeigner l’rt d’illuder l’eſ¬
prit de ces illuſtres Senateurs, que tu as
voulu perdre, oude gagner celuy des peu¬
ples, afin que tu peuſſes rencontrer vn lieu
de ſeureté. Il n’y a point de retraicte plus
aſſeurée pour loes Grands & pour les Mini¬
ſtres, que le cœur de ceux qu’ils gouuer¬
nent. Mais le Ciel ne l’a pas voulu permet¬
tre, puis que nous voyons qu’il ſe declare
ouuertement ton ennemi. Toute la terre
a coniuré ta ruine, & le parti de ceux qui
ſont prés de toy, & qui s’attachent à ta for¬
tune eſt ſi petit, qu’il eſt à croire que les
pretiges & les illuſions qui les trompent
ne ſeront pas de longue dureé. Il n’y a
point de prince étranger que tu n’ayes
fourbé, & paris ſe plaint auec raiſon, qu’a¬
pres auoir espuisé tous les threſors da nos
Frouinces tu luy a enleué́ ſon Roy. Ce
crime eſt ſans doute plus noir mille fois que
les tenebres de cette nuict quifut la com¬
plice de eette action criminelle. Ce pro¬
cedé nous fait bien voir que tu te plais a
troubler les Feſtes & que tu es l’ennemy
coniure des Roys. Tu nous fais bien voir