28
HISTOIRE
mandoient à des peuples qui n’auoient que le viſage
d’hommes, & qui maudiſſoient bien ſouuent au de¬
dans, ce qu’ils eſtoient forcez de reſpecter au dehors;
enfin que les Francois n’eſtoient pas comme des eſ¬
claues, ou comme des forç̧ats, leſquels chargez de
chaiſnes & de fers eſtoient contraints de receuoir &
de ſouffrir les coups du Comite, dont ils voudroient
auoir mangé le cœur. Que nos Roys auoient toû¬
jours regné dans le cœur de leurs ſujets, & que l’a¬
mour des peuples auoit non ſeulement formé́ leur
Sceptre & leur Diademe, mais que c’eſtoit auſſi par là,
que leur dominatiõ̃ s’eſtoit ſi glorieuſement mainte¬
nuë par l’eſpace de tant de ſiecles. Qu’il ſupplioit dõc
ſa Majeſté lors qu’elle ſeroit retirée dãs la ſolitude de
ſon cabinet, & qu’elle feroit reflexion ſur toutes les
actiõ̃s dont elle eſtoit comptable à Dieu & au public,
ſe reſſouuenir de tout ce qui luy auoit eſté repre¬
ſenté depuis ſa Regẽce: Que dans la place qu’il tenoit
de ſes predeceſſeurs, dont il n’approchoit que de bien
loin, auoient touſiours eu la liberté d’examiner les
volontez des Roys en leur preſence, & meſme de les
contredireEt partant qu’il la prioit que doreſnauant
la douceur, l’humanité & la clemence peuſſent trou¬
uer des lettres de naruralité dans le Louure, afin que
ſa Regence receut la benediction de tous les peuples,
& que la France qui eſtoit auiourd’huy ſi defigurée,
peuſt reprendre ſa premiere force, & iouir de ſon an¬
cienne felicité.
Monſieur l’Aduocat General ayant requis neant¬