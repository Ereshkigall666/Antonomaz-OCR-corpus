 DV TEMPS.
2o07
Alors la fureur du peuple recommence, toute
cette grande joye s’euanoüit, & l’on eſtoit encore
tout pres de vengercette mort, ſans que ſa preſence
& les remercimens qu’il faiſoit à̀ tout le mon¬
de changea dans vn moment les eſprits. L’on
abaiſſe les chaiſnes, l’on rompt les barricades
Pour laiſſer paſſer le carroſſe, c’eſt à qui verra ſon
riſage, l’on commence encore à tirer de nouueau
les mouſquets, à crier Viue le Roy, viue Brouſſel, viue
le pere du peuple: on le mene par toutes les grandes
ruea de Paris pour la ſatisfaction publique, on le
fait triompher par tout dans le carroſſe du Roy, &
accompagné de ſes oficiers.
Enfin apres ces marques de gloire & de grandeur
que l’on rendit à ſa vertu, il fu conduit dans ſa mai¬
ſon. A peine fut-il entré que tout le monde s’aſſem¬
ble aux enuirons pour teſmoigner ſa joye & ſa ſatiſ¬
faction, l’on ſonne les cloches & le carillon dans la
pluſpart des Egliſes voiſines; Et comme il n’auoit
Pas paſſé par la Greve, qui eſtoit vn des quartiers de
Paris les plus eſmeus & la place d’armes de la Maiſon
de Ville, il fut contraint de ſe monſtrerà la feneſtre
deſa chambre, laquelleeſt tout vis aà vis de la Greve
& qui regarde ſurl’eau.
ll n’eſt pas ſi toſt apperceu que c’eſt à qui prendra
des bateaux pour paſſer la iuiere & luy rendre
hommage, de ſorte que ſur la terre & ſur l’eau il te
oit des benedictions & des eloges; breftous les ele¬
mens contribuent aà ſon triomphe & à ſa gloire.