E5e
HISTOIRE
pour l’année preſente ſix cens quarante-huict; Et
commencer doreſnauant en l’année prochaine ſix
cens quarante-neuf, aux charges, ſelon & ainſi qu’il
eſt plus à plain contenu auſdites Lettres. Concluſions
du Procureur general du Roy; Tout conſidereé: LA¬
  
DITE COVRa ordonné & ordonne, Que leſdites
Lettres ſeront leües, publiées l’Audience tenant, &
 regiſtrées au Greffe d’icelle, pour eſtre executeées ſelon
leur forme & teneur, & copies d’icelles enuoyées aux
Bailliages & Seneſchauſſées du reſſort, & y eſtre pa¬
reillement leües, publiées, regiſtrées & executées.
Enjoint aux Subſtituts dudit Procureur General d’en
certifier la Cour au mois; & à la charge que les Com¬
miſſions de Lyonnis, Picardie & Champagne, ſe¬
ront apportées en ladite Cour, pour y eſtre la premie¬
re fois verifiées, toutes les Chambres aſſemblées, &
apres en la formeordinaire en icelle Cour, & ſuuant
l’arreſté contenu au Regiſtre;Que le Roy & la Reyne
ſeront tres-humblement ſuppliez remettre au Peu¬
ple le quart de la Taille, Taillon & Subſiſtances pour
les années ſix cens quarante.ſept, quarante-huict &
quarante-neuf, & de laiſſer fonds pour les gages des
Officiers. Fait en Parlement le dix huictiéme luillet
mil ſix cens quarante-huict.
Signé, DV TILLET.
Collationné aux Originaux par moy Conſeiller
Secretaire du Roy& de ſes Finances.
 