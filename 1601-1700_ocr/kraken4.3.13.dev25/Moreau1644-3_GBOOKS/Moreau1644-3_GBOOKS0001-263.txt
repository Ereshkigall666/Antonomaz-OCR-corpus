26
HISTOIRE
mal-traiteé pour auoir des reſſentimens particuliers,
& qu’il ſe peuſt ſeruir du temps & de l’occaſion pour
perdre ſes ennemis, neantmoins abandonnant tous
ces aduantages, & comme s’il n’auoit eſte faict que
pour le bien public; Ill ne vit pas ſi toſt vne ouuer¬
ture d’accommodement par les Lettres des Princes
qui luy furent enuoyées, qu’il conſent aà̀ tout,
ayant faict reſponce à̀ Meſſieurs de Choiſy Chan¬
celier de Monſieur le Duc d’Orleans, & au Cheua¬
lier de la Riuiere, qui les auoient apportees, que le
lendemain les Deputez de la Compagnie iroient aà
S. Germain pour deliberer auec Meſſieurs les Prmces
ſeulement.
Doncques le vingt-cinquiéme du mois de Septem¬
bre, les Deputez du Parlement arriuerent à S. Ger¬
mainen Laye, où le Ropeſtoit allé de Ruel. Comme
ils furent arriuez, Monſieur le Tellier Secretaire d’E¬
ſtat, & Monſieur de Sainctot, les vindrent receuoir
à l’ordinaire, & les menerent dans la Salle qui leur
eſtoit preparée. Monſieur le premier Preſident
ayant en luite propoſé d’aller ſaluer la Reyne, elle
les receut fort ciuilement, & leur dit, Qu’ils eſtoient
les bien-venus, & qu’elle eſperoit que les affaires
s’accommoderoient: Monſieur le premier Preſident
luy repartit, Madame., voſtre Majeſté peut tout; &
ainſ, Madame, elle peut accorder toue ce qe’on luy de¬
 ander.
 Ils ſortirent de la Chambre de la Reyne, & ren¬
contrerent en chemin Monſieur le Cardinal Ma¬