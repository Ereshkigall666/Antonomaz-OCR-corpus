DV TEMPS.
327
cond deſſeiri, il conuient conſiderer que les Com¬
 miſſaires que le Conſeil, ny ceux que la Chambre
commet pour informer des pertes ſuppoſées, n’ont
que deux voyes pour eſſayer de connoiſtre la verité
du fait; l’vne en informant des cas alleguez, ce qui
eſt aiſé; mais pourtant qui n’eſt pas concluant à vne
perte receü. Et l’autre de ſe repreſenter les Regi¬
ſtres des Commis des Fermiers, qui ordinairement
ſont doubles, l’vn ſecret, & l’autre public; & par ce
dernier la perte ſe trouue euidente & certaine, &
ainſi vos Majeſtez ſont touſiours circonuenuës, &
eſt tres-neceſſaire que vos Majeſtez pourvoyent à
ces inconueniens, tant en reſtabliſſant tous les Of¬
ficiers cré́ez par Edits deuëment verifiez é́s Cours
Souueraines, auſquelles la connoiſſance en appar¬
tient, pour auoir ſoin de maintenir les droits deſdi¬
tes Fermes, & tenir fidel Regiſtre de ce qui doit pro¬
uenir d’iceux, & les obliger à exercer leurs charges
 auec ſoin & fidelité; comme auſſi de ne laiſſer paſ¬
ſer aucun Bail au Conſeil, qu’apres les publications
deuëment faites deſdites Fermes, & de toutes les con¬
ditions d’icelles, ſans permettre, ny receuoir aucune
aduance, ne payer aucun dedommagement, & auec
clauſe expreſſe, que pour euiter aux fraudes que tou¬
tes perſonnes ſeront receuës à̀ en augmenter le prix
d’vne enchere raiſonnable, dans ſix mois apres la
deliurance de la Ferme: laquelle enchere ſera neant¬
moins reglée ſelon ſa qualité & valeur de chacune
Ferme, & faire cxacte daffenſe d’vſer d’aucun mono¬