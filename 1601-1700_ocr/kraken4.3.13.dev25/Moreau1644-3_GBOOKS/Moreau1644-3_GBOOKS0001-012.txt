rD  ;
ET AVROY.
os ſages Magiſtats ont ſouſtenu voſtre:
Couronne chancelante, & que vous ne
deuez pas moins à leur vertu que le pu¬
blic. Vous verrez des perſonnes qui ont
expoſé leurs biens & leurs vies pour
voſtre propre grandeur, & le repos de
voſtre Eſtat; qui ont défait les Geans
qui auoient pris la place des Dieux, &
qui s’eſtoient emparez de voſtre Trône
& de voſtre auctorité́; qui auoient mal¬
heureuſement ſurpris & corrompu les
bonnes intentions de la Reyne Regente
voſtre Mere, eſtouff́ les genereux ſen¬
timens de cette Illuſtre Princeſſe, qui
auoit fait paroiſtre tant de vertu, lors
qu’elle auoit eſté perſecutée, & pour la¬
quelle tous les peuples auoient pouſſé
autresfois tant de vœux & de ſouſpirs,
& verſé tant de larmes. Ce ſont-là,
SIRE, les crimes qu’il faut punir, & ſi
par vne mal-heureuſe fatalité, ces ſacri¬
leges ſe deſroboient à leurs ſupplices
pendant la foibleſſe de voſtre âge & de