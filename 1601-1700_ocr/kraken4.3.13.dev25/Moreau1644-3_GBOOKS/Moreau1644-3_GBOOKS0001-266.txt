DV TEMPS.
229
faiſoit approcher des’trouppes; Qu’on menaçoit
d’vn ſiege; Et bien que ces bruits populaires peuſſent
eſtre faux, qu’on voyoit bien pourtant que ces pro¬
cedures violentes continuoient touſiours, puis qu’on
 auoit veu prendre priſonnier Monſieur de Chaui¬
gny, homme conſiderable dans l’Eſtat & qui auoit
rendu de grands ſeruices depuis vingr ans.
Monſieur le Duc d’Orleans repliqua, Que pour
le ſoulagement du Peuple, qu’on trouuoit bon que.
le Parlement entraſt en connoiſſance de cauſe de ce
dont il pouuoit eſtredeſchargé pour le preſent; c’eſt à
dire que la Reyne ne ſouhaitoit pas ſeulement la deſ¬
charge du quart des ſubſides, mais meſme dauanta¬
ge, pourueu que l’eſtat des affaires preſentes le puſt
ſouffrir; Que pour ce qui eſtoit de l’abſence du Roy,
eieuene deneo e en nun enoenene e e eles
auoit accouſtumé de le faire tous les ans; Qu’aà l’é¬
gard de la detention de Monſieur de Chauigny, le.
Parlement ne deuoit point s’intereſſer ſur le ſujet
d’vne perſonne qui n’eſtoit point de leur Compa¬
gnie, qu’on l’auoit fait areſter pour des raiſons im¬
portantes qu’on n’eſtoit point oblgez de leur dire.
 Monſieur le premier Preſident repartit, Qu’à la
verité Monſieur de Chauigny n’eſtoit point de leur
Compagnie, mais qu’il en auoit eſté; D’ailleurs que
c’eſtoit vn homme conſiderable & qui auoit ren¬
du des ſeruices importans; Que dans la diſpoſition
à preſent des eſprits, ils auoient grand ſujet de crain¬
Ff ij