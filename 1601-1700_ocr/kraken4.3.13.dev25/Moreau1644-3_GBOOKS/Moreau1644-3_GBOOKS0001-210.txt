 DVTEMPS.¬
77
quelque ouuerture pour ſatisfaire Monſieur le Duc
d’Orleans, & luy donner le contentement qu’il
deſiroit. Tellement qu’apres de grandes conteſta¬
tions de part & d’autre, il fut reſolu que l’on ſurç̧oi¬
roit les affaires publiques iuſques au dix- ſeptieſme
du mois, & que par apres les Chambres demeure¬
roient continuellement aſſemblées matin & apreſ¬
diſnée, pour delberer tant ſur la Declaration que
ſur les autres propoſitions de la Chambre de Saint
Loüis.
Chacun parla à ſa mode de cét Arreſt. Quelques
vns diſoient que cette ſnrceance eſtoit tres- perilleu¬
ſe pour les affaires, que les Miniſtres prendroient
des reſolutions & du courage pour rentrer dans
l’authorité abſolü, pour le moins qu’ils auroient
plus de temps pour trouuer des moyens d’emba¬
aſſer les Compagnies, & de ruiner à la fin leurs bon¬
nes intentions. Ils adiouſtoient que dans tous ces eſ¬
loignemens & toutes ces ſurceances les eſprits ſe re¬
laſcheroient d’eux meſmes, & que le peuple auſſi ne
conceuant plus de ſi hautes eſperaces qu’il auoit fait
des deliberations du Parlement, il ſe rendroit de luy¬
meſme à ſon ancienne ſeruitude, & qu’ainſi dans
cette mal-heureuſe conjoncture il y auoit à̀ craindre
que l’on ne ſe portaſt à la violence contre les plus
zelez & les mieux intentionnez de la Compagnie.
Que les Miniſtres eſtoient encore dans la penſée,
que ſi on euſt d’abord vſé de force & de violence
contre Meſſieurs du Parlement, auſſi bien que con¬