DV TEMPS.
1y7
la ceremonie du Te Deum qu’on auoit chanté quel¬
ques iours auparauant.
Monfieur le Cardinal dans le caroſſe de la Reyne,
ſe tourmentoit aſſez pourcacher ſes reſſentimens&
pour ſe contrefaire, mais comms la ioye qu’il vou¬
loit faire paroiſtre ſur ſon viſage eſtoir feinte, il
n’en vid point auſſi de veritable de quelque coſté
qu’il tournaſt la veuë, & s’il euſt peu penetrer dans
le cœur des peuples, il euſt veu encore pis.
Cette iourné́e que les Miniſtres auoient preparée
pour leur gloire, ne fut done point heureuſe pour
eux; auſſi deuoient-il ſçauoir que Dieu tourne bien
ſouuent nos mauuais deſſeins contre nous-meſmes,
& que les artifices deſcouuerts ne ſeruent iamais qu’à
faire paroiſtre dauantage noſtre confuſion & noſtre
honte.
Et de fait, Meſſieurs du Parlement ayant recon¬
neu par la ſeule lecture qui auoit eſté faire de la De¬
claration, le Roy ſeant, que c’eſtoit vne pileule bien
dorée, & vn poiſon bien prepareé́: ils s’aſſemblerent
dés le lendemain qui eſtoit le premier iour d’Aouſt.
pour la reuoir, alleguans que la Verification qui en
auoit eſté faite en la preſence du Roy & ſans la li¬
berté́ des ſuffrages, ne deuoit point eſtre conſidereé́e:
Qu’il ne falloit qu’examiner la Declararion par arti¬
des, pour voir que ce n’eſtoit qu’vne fourbe & vne
illuſion qui auoit eſté pratiquée par les Miniſtres,
pour rendre inutile tout ce que les Compagnies
auoient fait pour le ſoulagement du public: Que.
V ij