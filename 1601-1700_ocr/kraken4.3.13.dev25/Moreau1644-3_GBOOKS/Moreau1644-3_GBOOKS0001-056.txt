DV TEMPS.
.
qui luy auoit eſté fait, l’on remit l’Aſſemblée au
Mardy, à̀ cauſe de l’ouuerture du roolle de Paris.
TITellement que le Mardy l’on acheua cette haute &
importante deliberation, mais au lieu de decider
nettement la propoſition, & d’y reſpondre pon¬
ctuellement, la Cour aima mieux dans cette occa¬
ſion ſe relaſcher vn peu de ſes priuileges, & conſen¬
tir qu’on adjoûtaſt aux Arreſts qu’elle auoit ren¬
dus ſur les Eſdits. Le tout ſous le bon plaiſir du Roy.
Mais comme cela ne ce faiſoit que par vne bien¬
ſceance exterieure, & pour ne point cauſer des de¬
ſordres dans l’Eſtat, la Compagnie arreſta par meſ¬
me moyen, que ſa Majeſté́ ſeroit ſuppliée d’en¬
uoyer vne declaration conforme aux modifications
de l’Arreſt qu’ils auoient rendu pour les Francs¬
fiefs, laquelle ſeroit incontinent verifiée.
Meſſieurs les Gens du Roy ayant eſté chargez
d’aller le meſme iour au Palais Royal, pour dire à
la Reyne comme les choſes s’eſtoient paſſées, ils la
 trouuerent aſſiſtée des Princes & de tout ſon Con¬
ſeil, &apres qu’ils luy eurent repreſenté le reſpect
& l’obeiſſance du Parlement, ils ſupplierent neant¬
moins ſa Majeſté d’auoir égard à la miſere du peu¬
ple, & de receuoir fauorablement les modifica¬
tions que la Compagnie auoit apportées aux De¬
clarations du Roy. La Reyne ayant témoigné de
ſa part la ſatisfaction qu’elle auoit receuë̈ d’ap¬
prendre le reſpect que le Parlement auoit eu dans
cette rencontre auſſi bien que dans toutes les autres
E iij