220
HISTOIRE
uoyer dans tous les lieux qui ſont ſur la riuiere,
aà̀ ce que les bleds, & autres neceſſitez de la vie
fuſſent enuoyez pour la ſubſiſtance & la pro¬
uiſion de Paris, auec ordre & commandement
aà̀ tous Gouuerneurs des Villes & paſſages de
laiſſer la liberté du commerce, à peine d’en reſ¬
pendlne en leaue pnne e nne ons oue le
Bourgeois ſe tiendroit en armes pour la ſeu¬
reté publique, & que le lendemain toutes af¬
faires ceſſantes, il ſeroit deliberé ſur l’Arreſt
de i6i7.
Le maſque eſtant ainſi leué, la Reyne apprehen¬
doit que le peuple dans vne iuſte crainte, ne ſe ſaiſiſt
de Monſieur le Duc d’Anjou qu’on auoit laiſſeé à Pa¬
ris malade de la petite verole, tellement qu’on le fit
enleuer ſur les cinq heures du ſoir. Madame la Du¬
cheſſe d’Orleans quitta pareillement la Ville, car les
Miniſtres craignoient que des teſtes ſi cheres & ſi
precieuſes à l’Eſtat demeurans dans Paris n’arreſtaſ¬
ſent l’execution de leurs mauuais deſſeins, & de leurs
pernicieuſes entrepriſes.
Mais comme il ſembloit que toutes choſes alloient
aboutir à vne horrible confuſion, Monſieur le Duc
d’Orleans & Monſieur le Prince eſcriuirent le len¬
demain vingt-quatriéme des lettres au Parlement,
dont les termes & la forme ſont ſi conſiderables, que
ie croirois auoir obmis ve des plus belles circon¬
ſtances de l’Hiſtoire, ſi ie n’enfaiſois part à la poſte¬
rité́.