HISTOIRE
1S8
te qu’ils furent repouſſez à coups de pierre en trois ou
quatre endroits de la Ville, Monſieur de la Milleraye
enayant meſme eſté bleſſé de quelques coups.
 Dans le meſme temps parurent auſſi le Lieutenant
Ciuil, le Lieutenant Criminel, & le Preuoſt des Mar¬
chands, mais bien que ces Magiſtrats fuſſent autrefois
les ſeuls qui pouuoient calmer toutes choſes, & arre¬
ſter les emotions populaires, neantmoins ils furent
bien-toſt rechaſſez, ne s’eſtant meſme ſauuez que par
vn miracle.
Le menu peuple fit bien dauantage, car voyant que
ſes efforts & ſon courage n’auoient point encore obli¬
gé le bon Bourgeois de prendre les armes, l’on ietta des
pierres dans les vitres, l’on enfonça des portes & des
boutiques dans la ruë deS. Denis & de S. Honnoreé, où
l’émotion eſtoit la plus forte, auec menaces de tout
piller, ſi tout le monde ne ſe mettoit en eſtat de rauoir
Monſieur de Brouſſel & les autres priſonniers, ou de
les faire rendre.
Le Bourgeois, qui eſtoit diſpoſé il y auoit deſia long¬
temps aà̀ deffendre ſa liberte, prit incontinent les ar¬
mes, mais commeil n’y auoit point encore d’ordre
dans la Ville ny de Capitaines, l’on ſe contenta de les
faire paroiſtre à la porte ſans aucune diſcipline, & ſans
faire aucunes barricades.
Toutes ces diſpoſitions deuoient bien obliger les
Miniſtres aà agir dans cette rencontre auec prudence,
toutesfois leur orgueil & leur inſolence furent ſi gran¬
des, qu’ils firent encore arreſter cette apreſdiſnée