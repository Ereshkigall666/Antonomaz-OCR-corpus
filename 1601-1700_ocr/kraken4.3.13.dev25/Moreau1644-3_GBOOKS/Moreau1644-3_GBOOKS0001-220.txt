V TEMPS.
y
te qu’on alloit ſacrifier. Le carroſſe ſe rompt par vne
rencontre ce ſembloit fauorable, on le veût ſecourir,
mais le Ciel veut manifeſter dauantage ſa puiſſance, il
le reſerue pour quelque choſe de plus grand & de plus
merueilleux.Il ſouffre qu’on deſrobe pourvn moment
ee treſor ſi cher au Parlement, & ſi precieux à l’Eſtat,
l’on trouue dans le meſme endroit vn autre carroſſe,
on le met dedans, & l’on aſſeure cette belle capture
par le Regiment des Gardes, qui fauoriſoit touſiours
la retraitte du ſieur de Cominges & de ſes Archers.
 Le peuple n’abandonna pas ſon genereux deſſein,
Dieu veût enfin éleuer le iuſte, & abaiſſer les meſchans,
l’on ferme les boutiques, l’on court par les ruës, l’on
tend les chaiſnes, & dans moins d’vne heure de temps
lce qui ne ſe peut conceuoir à cauſe de la grandeeſten¬
dué de Paris) l’on vit vne emotion generale, & tour le
monde en eſtat de vanger la ſeureté publique, qui reſi¬
doit dans laſeule Compagnie du Parlement. Neant¬
moins comme le bon bourgeois n’eſtoit pas encore
ſous les armes, & qu’il n’y auoit que le menu peuple
qui couroit par les rueës, & qui tenoit tous les cantons,
cela fit prendre reſolution à Monſieur de la Milleraye
& au grand Preuoſt de l’Hoſtel, accompagnez de ſix
ou ſept vingt Caualiers, de ſe promener par la Ville,
pour taſcher d’appaiſer la populace, ſous des promeſ¬
ſes & des aſſeurances qu’on leur donnoit.
Mais au lieu de trouuer quelque diſpoſition dans les
eſprits pour receuoir leurs belles promeſſes, leurs viſa¬
ges ne firent qu’irriter & aigrir tout le monde. De ſor¬
Aa ij