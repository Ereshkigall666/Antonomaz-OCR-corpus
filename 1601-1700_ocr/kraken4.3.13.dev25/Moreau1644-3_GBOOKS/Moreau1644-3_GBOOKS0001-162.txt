DVTEMPS.
133
Monſieur le Preſident de Blaſmeſnie, repliqua
qu’il ne falloit que faire apporter les Regiſtres, &
que l’on y verroit comme apres le ſiege d’Amiens,
ayant eſté́ queſtion de reculer les preſts, l’on obligea
des Conſeillers de la Cour & tous ceux qui s’y trou¬
uerent engagez directement ou indirectement de ſe
retirer. Que ſi dans les autres affaires la Compagnie
auoit deliberé toute entiere, les Traitans ny leurs
enfans n’y eſtoient pas intereſſez comme dans celle
dont il s’agiſſoit à preſent. Tellement que la pluſ¬
part ayant eſteé ſatisfaits des raiſons qui furens alle¬
guées & des exemples qu’on rapporta, Monſieur le
premier Preſident exhorta tous ceux qui eſtoient
notez de preuenir eux-meſmes la Iuſtice de la Cour,
& de ſe retirer volontairement. L’affaire en eſtant
demeurée là cette matińe, le lendemain il y eut
plus de quarente ou cinquante des Conſeillers
qui s’abſtinrent de l’Aſſemblée, ainſi leur pro¬
pre pudeur empeſcha qu’on ne fuſt plus auant, &
l’on ſe contenta d’opiner ſimplement ſur la pro¬
 poſition.
 Quelques vns alloient à̀ reculer les preſts dans
vne meilleure ſaiſon. Les autres qui l’emportoient
de beaucoup à les rayer enrierement, & à decreter
contre ceux qui les auoient faits, dautant que l’on
trouuoit dans les Regiſtres qu’il ne s’en pouuoit fai¬
re qu’en conſequence de Declarations verifiées, &
encore aueec grande connoiſſance de cauſe, & pour
les affaires les plus vrgentes de l’Eſtat.
R iij