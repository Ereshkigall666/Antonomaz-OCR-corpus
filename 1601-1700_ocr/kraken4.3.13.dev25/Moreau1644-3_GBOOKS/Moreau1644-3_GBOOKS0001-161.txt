HISTOIRE
132
ſeroient abſtenus & auroient ſorty de l’aſſemblé́e.
Qu’il eſtoit de notorieté publiqne, qu’il y auoit dans
la Compagnie des Traitans, fils de Traitans, des
Cautions & autres, qui eſtoient intereſſez directe¬
ment ou indirectement, lefquels ne pouuoient pas
auoir de voix deliberatiue dans leur propre cauſe.
Qu’il s’eſtonnoit fort de ce que tant de perſonnes de
haute ſuffiſance & d’vne longue experience qui
auoient parlé deuant luy, n’auoient pas commencé.
par là auparauant que d’opiner, puis que l’ordon¬
nance y eſtoit formelle & expreſſe.
Cette Preface, quoy que tres-iudicieuſe & digne
 d’vn tel Senareur, ſurprit fort les eſprits, & princi¬
palement de ceux qui ſe voyoient ainſi diffamez, ſoit
par leurs propres crimes, ſoit par le crime de leurs
peres. Car l’on voyoit en cela que la Magiſtrature
ne pouuoit point effacer le peché originel, & qu’en
quelque condition que le brigandage paſſe, il trou¬
ue ſa punition & ſon ſuplice. Et de fait tous Meſ¬
ſieurs de la grand’Chambre ayans repris leurs aduis,
ils declarerent qu’ils ne s’eſtoient pas reſſouuenus de
ce que demandoit Monſieur le Preſident Blaſmeſ¬
nie, mais qu’ils l’adiouſtoient à leur opinion comme
tres-juſte & tres-legitime.
 Quelques vns des Meſſieurs ayans voulu faire paſ¬
ſer cette propoſition pour nouuelle, ou pour auoir
eſté faite vn peu trop tard, toute la Compagnie
ayant deliberé indiſtinctement ſur tout ce qui s’e¬
ſtoit fait au Parlement depuis les aſſemblées, & les
Arreſts d’vnion.