S&8
HISTOIRE
eleuation, dont ils ne pouuoient ſe reſſouuenir ſans
douleur, à̀ ce theatre & à cette pompe preparée pour
le triomphe de leurinnocence, deuant laquelle en pre¬
sé̃ce du Roy, de la Reyne, des Princes, & des plus graãds
du Royaume, le premier Parlement de France auoit
fait vne eſpece d’amende honnorable, leur zele & leur
innocence ayant eſté accuſée, leurs Arreſts du; May
& 15. Iuin y ayans eſté caſſés par celuy du Coõſeil, apres
y auoir eſté leus publiquement, & diffamés par des ter¬
mes iniurieux, ils eſtoient obligés pour l’honneur de
la Regence (ſeule conſideration pour laquelle ils l’a¬
uoient ſouffert) de faire entendre à ſa Majeſté qu’ils
ſçauoient que cette iniure ne procedoit point de ſa
part;ſa vertu, ſa pieté, ſes ſentimens & ſes inclinations
eſtans abſolumẽt éloignées de ces violéces;& qu’ainſi
ils tenoient pour tout aſſeuré, qu’elle ſeroit bien-toſt
deſabuſée à l’aduantage du Parlement, & qu’elle reco¬
gnoiſtroit la fauſſeté de ces mauuais conſeils, & l’iniu¬
ſtice de ces impreſſiõ̃s dans la fidelité de leurs ſeruices,
à la honte & à la confuſion de ceux qui les luy auoient
donnés. Ce que tres-humblement ils la ſupplioient de
croire, concluant qu’il auoit charge du Parlement de
luy faire entendre la Iuſtice de ſon Arreſt, &de la ſup¬
plier tres-humblement de faireſupprimer l’Arreſt du
Conſeil du 16. Iuin donné coõ̃tre eux, trouuer bon que
 leur Arreſt ſubſiſtaſt dans leurs Regiſtres, & donner
vne declaration de l’innocence du Parlement iniuſte¬
ment accuſé & iniurie. Qu’ils ne feroient rien dans
leurs aſſemblées, qui ne fuſt pour le bien & le ſeruice
du Roy, ce qu’ils la coniuroient tres-ardamment de
 croire,