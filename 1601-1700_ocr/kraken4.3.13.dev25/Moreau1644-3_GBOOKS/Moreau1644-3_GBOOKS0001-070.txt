DV TEMPS.
reçeu en Office qui vacquera que du conſente¬
 ment des vefues & heritiers.
Les Miniſtres, quoy que ſurpris & eftonnés d’vn
euenement ſi perilleux, & ſi important pour eux,
ne teſmoignerent pas neantmoins leur reſſentiment
fi-toſt, ils commencerent par vn artifice & vne ad¬
dreſſe ſubtilement inuentée, pour empeſcher l’ere¬
cution de l’Arreſt, & pour le rendre inutile.
Ils firent pour cela vne Declaration qui fut pu¬
bliée au Sceau deux ioursapres, par laquelle ils firent
reuoquer le Droict annuel, qui auoit eſté́ donné́ aux
Compagnies Souueraines, prenans pour pretexte
que le Roy ne vouloit forcer perſonne d’accepter
cette grace, & qu’ayant retranché les gages aux
trois Compagnies Souueraines, Grand Conſeil,
Chambre des Comptes, & Cour des Aydes, au lieu
du preſt qu’ils auoient accouſtumé de payer, ſa pen¬
ſée n’auoit point eſté de les obliger à des conditions
qu’ils trouuoient trop rigoureuſes, & ainſi qu’il les
mettoit dans les meſmes termes qu’ils eſtoient aupa¬
rauant le Droict annuel qu’illeur auoit voulu doner.
Les Chambres eſtant aſſemblées pour demander
l’execution de l’Arreſt d’vnion, & pour nommer les
Deputez, qui deuoient conferer auec ceux des au¬
tnes Compagnies Souueraines dans la Chambre de
Sainct Loüis, quelques-vns des Preſidens firent reſ¬
ponce, qu’il n’eſtoit plus queſtion d’executer l’Ar¬
reſt d’vnion, parce que le motif de la Cour quand
G ij