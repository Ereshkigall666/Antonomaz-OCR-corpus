66
HISTOIRE
bonté pour eux, & qu’elle porteroit les choſes à vn
tel poi ct que la playe en ſeigneroit long-temps.
Qu’ils auoient vn fort beau pretexte pour faire
é́couter leurs plaintes & leurs remonſtrances, auec
le reſpect & la moderation que l’on deuoit au Roy
leur Maiſtre, & leur Souuerain Seigneur, qui eſtoit,
qu’encore qu’il leur euſt donné le droit annuel,
neantmoins trois iours apres on l’auoit reuoqué
ſans aucun ſujet. Que c’eſtoit en cela qu’ils deuoient
renfermer tous leurs deſſeins & toutes leurs pen¬
ſées, ſans parler d’vnion ny d’autres choſes, qui n’al¬
loient que contre nous meſmes, & à releuer les eſ¬
perances abbatuës de nos ennemis. Qu’ils ſe ſou¬
uinſſent donc en opinant des paroles, & des inten¬
tions de la Reyne, & qu’ils n’azardaſſent point le
bon-heur des Compagnies, ny le repos des Offi¬
ciers particuliers.. Qu’apres tant de commande¬
mens & de deffenſes reiteré́es, ils ne pouuoient
prendre d’autres concluſions, ſinon que tres-hum¬
bles remonſtrances ſeroient faites au Roy pour
l’intereſt des Compagnies, & pour leur conſcruer
le droit annuel, ſans aucun retranchement de gages
& ſans aucun preſt.
 La pluſpart de Meſſieurs prenans ce diſcours,
dont la Reyne auoit chargé Meſſieurs les Gens du
Roy, pour des mences iniurieuſes, qui ne conue¬
noient pas à vne Compagnie d’vn ſi grand poids
& d’vne ſi grande auchoité que le Parlemont, té¬
joignernt quelque mécontentemet de ce procede