raV TEMPS.
2t57
2arin, qui s’arreſta pour les laiſſer paſſer, & les ſalü̈a
tous fort humblement, n’y ’ayant iamais eu d’hom¬
me plus laſche lors qu’il trouuoit de la reſiſtancs
dans ces pernicieux deſſeins, ny de plus inſolent
quand il eſtoit abſolu & que tout plioit à ſa violen¬
ce; Ils furent en ſuite diſner, car on leur auoit prepa¬
ré vn magnifique feſtin.
Sur la fin du diſner arriua Monſieur le Preſident
Violle, qui eſtoit vn des Deputez, & qui arriuatard,
parce qu’ayant fait l’ouuerture au Parlement de re¬
nouueller l’Arreſt de i6 17. il ne voulut point ha¬
zarder de venir qu’il n’euſt auparauant aſſeurance de
Monſieur le Prince par l’entremiſe de Monſieur le
Duc de Chaſtillon, qu’il y pouuoit venir auec ſeure¬
te de ſa perſonne.
 Le diſner finy, ils furent trouuer Monſieur le
Duc d’Orleans, qui les receut dans ſon Cabinet, &
incontin ant Monſieur le Prince, Monſieur le Prince
de Conty ſon frere, & Monſieur de Longueville
eſtans entrez, car il n’y eût que ces quatre Princes
qui aſſiſterent aà la Conferance, qui eſtoit vn grand
mépris des Miniſtres de la part du Parlement, qui l’a¬
uoit ainſi ordonné, & de la part des Princes qui
l’auoient ainſi conſenty, ils s’aſſirent tous à l’entour
d’vne longue table preparée.
Monſieur le Duc d’Orleans parla le premier &
dit, Que ſur le ſujet des troubles qui commen çoient
à s’eſleuer dans Paris, dont la ſuite eſtoit aà̀ craindre;
ll auoit creu à propos de les inuiter, qu’ls peuſſent
Ft ij