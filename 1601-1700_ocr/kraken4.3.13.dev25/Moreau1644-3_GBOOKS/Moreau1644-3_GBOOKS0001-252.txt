DV TEMPS.
2l7
la Couronne ſeroient auſſi inuitez de venir prendre
leurs places au Parlement, pour y renouueller l’Ar.¬
reſt de 67. qui fait deffenſes aux Eſtrangers d’auoir
aucuns honneurs ny dignitez dans l’Eſtat, ny ſe
meſler du miniſtere.
 Ces propoſitions ſurprirent quelques-vns de
l’aſſemblée; neantmoins comme c’eſtoit la verge
qu’on deuoit monſtrer au coupable & au criminel
pour luy donner de la crainte, & luy faire abandon¬
ner l’entrepriſe, Monſieur le Preſident de Blaſme¬
nil prit la parole, repreſenta le trouble dans
lequel eſtoit le peuple de Paris, la rigueur qu’on
auoit exercée ſur tous les ſujets du Roy;Qu’il eſtoit
temps de leuer le maſque. Et parce qu’il eſtoit no¬
toire que c’eſtoit vn Cardinal qui eſtoit cauſe de
tous nos deſordres, Qu’il falloit que le Parlement
luy fiſt rendre compte de ſon adminiſtration, qu’on
ſçauoit le tranſport de l’or & de l’argent qui auoit
eſté fait en Italie, & que le ſeul chapeau de ſon frere
auoit couſté douze millions.
Monſieur le Preſident de Nouion exagerant à
ſon tour les malheurs du Royaume & la mauuaiſe
conduite, adjouſta qu’on ne ſçauoit que trop que
c’eſtoit vn Cardinal meſchant & ignorant politi¬
que qui en eſtoit la cauſe, qui n’auoit aupres de luy
que des ſcelerats, des Bautrus, & des Seneterres ſans
foy, ſans Dieu, & ſans Religion, auſquels il faudsoit
faire le procez ſur notorieté publique.
Tous Meſſieurs ayans ſuiuy ces genereux Capi¬
Ee