DV TEMPS.
27
aecommodez dans les Prouinces & dans la campagne,
eſtoient auiourd’huy bien aiſes de rencontrer vn peù
de paille ſur laquelle ils puſſent paſſer vne malheu¬
reuſe nuict, en attendant vn iour qui ne deuoit pas
eſtre plus heureux, puiſque leur nourriture ordi¬
naire eſtoit vn peu de pain compoſeé de ſon & d’a¬
uoine meſlée, qu’on leur vouloit oſter à preſent.
Que les biens des ſubjets du Roy ayans eſté con¬
ſommeés par tant d’impoſts & de ſubſides nou¬
uellement inuentés, que l’on pouuoit dire qu’il ne
leur reſtoit rien de propre que leur ame, encore l’au¬
roit-on miſe à l’encamp, comme les autres choſes, ſi el¬
le euſt eſté venale. L’on vous a, Madame, parlant à
la Reyne, entretenu du bon-heur de voſtre Regen¬
ce, du nombre de vos victoires, & de vos conque¬
ſtes, mais ie vous ſupplie de vous reſouuenir que le
peuple compte touſiours entre les mauuaiſes plantes
’e
les Mirthes & les Lauriers. Que la France dans l’eſtat,..
malheureux où elle eſtoit, ne pouuoit plus eſtre ap-,
pellée comme autrefois, l’ornement de l’Europe, & les dfui
delices de la nature. Que dans cette miſere publique
où tout ſe trouuoit reduit, il y auoit à craindre que
les ſujets ne connoiſſans plus leur Prince, & oublians
ce qu’ils luy deuoient, ne fiſſent des imprecations
contre le Gouuernement. Qu’il ſupplioit ſa Majeſté
de conſiderer, que la gloire du Roy des François eſtoit
de commander à des perſonnes libres, que ſon rogne
& ſa domination n’eſtoit pas ſemblable à celle des
Princes barbares, du Iappon & de la Chine, qui com¬
D ij