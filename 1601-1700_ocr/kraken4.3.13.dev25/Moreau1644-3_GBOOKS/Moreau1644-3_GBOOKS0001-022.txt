DV TEMPS.
& de s’en rendre le Maiſtre abſolu. Tellement
qu’ayant demeuré en qualité de Controolleur Ge¬
neral le ſeul Arbitre de toutes les Finances pendant
quatre ans entiers, il creut que rien ne manqueroit
à ſon ambition, s’il pouuoit ioindre le titre & la di¬
gnité aà l’authorité qu’il auoit deſ-ja vſurpé́e, & ſe
faire Surintendant. Il obligea donc le Cardinal Ma¬
arin qui eſtoit le premier Miniſtre, & dont les
mœurs n’eſtoient pas differentsdes ſiennes, de ſatis¬
faire à ſa paſſion, & de l’honnorer d’vne charge qui
auoit auparauant toufiours eſté entre les mains de
perſonnes de naiſſance, ouqui auoient eu quelque
rang conſiderable dans le Royaume.
Il n’y fut pas ſi toſt entré, qu’il creut que pour la
bien meriter, il falloit ietter l’épouuante par tout,
& abbatre ce qui reſtoit encore d’authorité legitime
dans l’Eſtat, ſans pardonner meſme aux teſtes les
plus Illuſtres qui auoient conſacré leurs vies au
bien public.
Le Parlement ayant reconneu ſes mauuais & per¬
nicieux deſſeins, & que par vn abus criminel & pu¬
niſſable, l’on faiſoit depuis long-remps de grandes
& exceſſiues leué́es, en conſequence de ſimples Ar¬
reſts du Conſeil & de Declarations non verifié́es;
ou que pour donner quelque couleur à cette op¬
preſſion publique, l’on affectoit de les faire verifier
en d’autres Compagnies Souueraines, leſquel¬
les quoy que bien intentionné́es, eſtoient encores
plus foibles pour reſiſter à la violence des temps;
A ij