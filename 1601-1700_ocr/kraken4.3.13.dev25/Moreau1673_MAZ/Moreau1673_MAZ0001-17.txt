aaſ
Ainſi elle nous a voulu charger de ta perſonne, afin que ſouz vn
lâ̂che, ſouz vn cruel, ſouz vn impie, ſouz vn vilain, & vn Miniſtre
pipeur, offuſquer la ſplendeur de nos Lys, & faire du moins par
tes vices, ce que tu n’auois pû par les armes ennemies, ny par les
efforts d’Eſpagne, & d’éneruer ainſi plus heureuſement par ta
lâ̂cheté ſes forces & ſon pouuoir.
Toutefois la ſuitte n’a point reſpondu à ſes deſirs: car elle t’a
propoſé en ce Theatre Francçois à la veuë de tous, non tant aux
François, mais encores aux Eſtrangers, & a jetté l’eſperance aux
Lyons & aux Aigles, d’entreprendre auec leurs armes jointes &
conjurées, ſur nous: mais il eſt arriue, que ſous Richelieu, & Ma¬
Larin, fauteur de berlans, & eſclaue de toutes ſortes de delices,
nous auons franchy les frontieres de l’Empire; mais nous ne
nous ſommes point relâchez par laſchete, quoy que tu euſſes en
main les clcfs du gouuernement, & que nous te reconneuiſſions
pour vn Miniſtre effeminé: au contraire, c’eſt lors que noſtre
vertu s’eſt dauantage roidie, afin qu’accouſtumez aux triomphes
& aux victoires, nous ne laiſſions pas de paroiſtre ſoldats ſouz vn
flaſque & pareſſeux coyon.
Car combien de fortereſſes ont-elles eſté ruinécs, combien de
Citadelles rompuë̈s & démolies juſques aux fondemens par nos
canons: combien de nations ſubjuguées par nos armées victo¬
cieuſes: combien de riuages & de plages détrempées du ſang
que nous auons eſpandu: combien de fois auons-nous entrepris.
des voyages loingtains, & ſommes revenus ſans palmes? Com¬
bien de fois auons-nous aſſailly ſans triompher, voire ce qui ſur¬
paſſe toute creance, nous auons plus vaincu que combattu, &
ſemble que la fortune ſe ſoit renduë̈ eſclaue de nos CGeneraux, e
ce que quelqucfois elle paroiſſoit tardiue à elle-meſme, quoy
qu’auparauant & pluſieurs fois elle s’eſtoit monſtré́e riante &
fauorable comme nous le deſirions.
Que faut-il donc dire de toy? n’a-on pas veu comme tu eſtois
eſclaue de la fortune, lors que tu la recognoiſſois, & qu’elle
s’efforcoit de te mettre comme obſtacle à nos armes: & neant¬
moins elle n’a pû en retarder le cours triomphant, & tu demeure
ainſi oyſif pour rendre grace à cette fortune, laquelle de rien &
de ſipeu de choſe que tu eſtois, t’a fait ſi grand & eéminent, quoy
que ſouille par la deformite de tous vices, tu as oſé tout entre¬
prendre auec crime: ouy tu l’as oſé, & encores que par tout &
en toutes autres choſcs tu paroiſſe lâche, tu t’es ncantmoins fait
voir genereux aux crimes, & toy-meſme eſtois le crime & l’op¬
1
?


