au-ſſ
 3
193
faire( car ce iugement ne regarde point les hommes parfairs. Il
eſt vray que ſi l’Archiduc Leopolde n’euſt eſté deffait en la bataille
de Lens, en ſorte qu’il ne peut reuenir de l’eſpouuente que le
Prince de Condé luy auoit dõ̃né́e & obligeé de ſe ſauuer à la fuite,
& que s’il luy euſt reſté encore quelque choſe de cette premiere
valeur, que ce Traſonic ou demy-homme auoit teſmoigné, qui
l’euſt peu empeſcher qu’eſtãt maintenant tout armé, il ne orte la
terreur de la guerre iuſques dans les entrailles du Royaume? qui
l’empeſchera de forcer & d’enfoncer les baricades qu’on luy pour¬
roit oppoſer: & cela eſtant, qui pourra l’empeſcher de triompher;
lors qu’il ſe ſeruira encore d’Erynnis meſme à ces armes ennemies,
qui comme moiſſonneur pourra ſans empeſchement rauir & piller
ce qui reſtera des biens publics: c’eſt ainſi qu’auec nos armes il
nous adiouſtera à ſes triomphes. De telle ſorte que ſoit le Roy ou
le Bourgeois qui retournera vainqueur de ce deſordie public, su
qui ayant perdu ſes forces & deuenu foible, te ſera ô Leopolde
abandonné pour ſuiure ton triomphe & ta gloire.
O Dieu: i’abhorre ce preiugé, & toy Mazarin, le plus abomi¬
nable, ie erains pour toy quetu ne ſois la victime qui ſeruira au
maſſacre public qui ſe fera à ton ſuiet: & tel que celuy que Cali¬
gula vouloit faire. O furies, ô̂ cruelle Erynnis, de quels liens &
cruels aiguillons eſtoit piquee & eſmeuë ta fureur: de dire que
toute la France n’eſtant capable d’aſſouuir ta conuoitiſe ſans bor¬
nes, cu paroiſſois encore alteré du ſang Royal de Bourbon: & de¬
ſirois ſacrifier à ton inſatiable & cruelle fureur ( horreur pour ce¬
luy qui oyra cecy) par les meſmes mains des François, LEe RoY.
L DVc D’ORLEANS, LE PRINCE DE CONDE’, L E
DVC DE LONGVEVILLE ET LE ComMTE D’HaRcov,
partis en diuerſes factions, afin de les auoir tous, voire au peril de
leur vie, à ta deuotion.
Ainſi meſchant, ta cruauté deuoit paſſer iuſques à cette extre.
mité, ſans le glaiue de noſtre Themis, ſeul qui te pouuoit frapper
au plus haut point de ton ambition: auſſi falloit-il que tu fuſſe eſle.
ué à cét é́minent degré de meſchanceté, afin que tu en fuſſe pre¬
cipité & fiſſe vne cheute plus lourde, peſante & plus infame. Telle
ſe deuoit voir reduire la maſſe de ta preſomptueuſe & factueuſe
grandeur: ſçauoir d’aſſembler autant de foudres pour deluger ſur
ta teſte, que noſtre illuſtre Senat auoit de genereux E  oEe s, &
de faire en ſuitte greſler ſur toy leurs traits & leurs carreaux ardãs.
Impie, tu eſperois que comme ce tres-auguſte Areopage auoit