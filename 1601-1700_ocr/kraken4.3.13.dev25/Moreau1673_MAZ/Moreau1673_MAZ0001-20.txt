¬¬¬.¬
5

ſ!
v
r l!
1



1
4
l
7
n

.¬¬¬¬¬¬¬¬¬¬- E
12
toutes les Villes que tu as violées & eorrompuës, ſi outre tout
cela tu n’euſſes eſté ſacrilege, adultere, inceſtueux & rauiſſeur,
& n’euſſes, comme vn cheual de poſte, auec ta licence effrenée
des ſoldats, couru par toutes les Nations, & n’euſſes par les
flammes impudiques qui t’eſclairoient iuſques aux entrailles,
rauy & violé la pudeur plus ſecrette & cachée: il t’euſt ſemblé́
eſtre retenu aux ſupplices & aux peines, ſi tu euſſes donné la
mort aux miſerables pour mettre fin à leurs douleurs: c’eſt pour¬
quoy auec le glaiue de la guerre tu as deſerté les Prouinces de¬
dans & dehors le Royaume: tu as porté la ruine & la déſolation
par tout, afin que tu laiſſaſſes aux peuples miſerables vne mort
viuante que tu leur enuye, choſe que Neron, Procuſtes, Byton &
Denys le Tyran n’euſſent point voulu faire: mais toy beaucoup
plus cruel, tu as recherche enton malin eſprit, comment deuant
la mort meſme tu les pourrois faire mourir.
Ha! trop grand eſt l’aueuglement des François, nous atta¬
chions tous les iours les homicides & les meurtriers priuez au
gibet, & toy homicide public nous te ſouffrons ſans nous remüer:
nous mettions les larrons & les ſatellites ſur les roües, & par¬
donnions à toy voleur public, des Prouinces: nous enuoyons aux
feux & aux flammes les ſacrileges & les inceſtueux, & toy, qui au
ſceu de tous bruſlois dans les feux de paillardiſe, nous ne te
bruſlions point tout vif. Nous faiſions mourir les boute-feux &
les autheurs des ſeditions particulieres, mais nous endurons
vn autheur & fauteur de la ſedition de toute l’Europe impuny:
il falloit ſe monſtrer ſeuere & cruel enuers toy, lors que tu faiſois
ſentir à tous les effects de ta ſeuerité & de ta fureur: il ne falloit
point pardonner à toy ſeul, lors que tu ne pardonnois aà̀ perſonne:
il falloit t’oſter ta teſte couuerte de pourpre, quoy que d’vn ſeul
lors que tu n’eſpargnois aucune choſe pour ſacrée & venerable
qu’elle fuſt: mais encores qu’il y euit long-temps que tu eſtois
dévoue victime à noſtre fureur; neantmoins nous pardonnions
à ta teſte, afin que l’anatheme public de la nation Françoiſe,
comme auſſi la juſtice publique de la ſacrée Themis, la reſeruaſt
ou au fer public, ou te declaraſt proſcrit.
I’ay regret d’employer ma plume à l’ocean de tant de meſ¬
chancetez, d’où il me ſemble ne pouuoir iamais ſortir, ſinon
que la petite multitude innocente, qui fauoriſe tes crimes ( ie
deſirois ſeulement enpourſuiure de plus grande, non que pour
cela ie veille faire vne demarche en arriere, encores qu’à preſent
mon courage me portaſt de luy aller au deuant auec horreur ) aà̀