a ...-.¬
IMPORTNTES VERITE2
22
& les nuages qui troubloient noſtre ciel. Les perles
qui ſont conceuës en vn iour clair & ſerain, reluiſent
d’vne naïue blancheur; celles au contraire qui ſont
engendrées en vn temps obſcur & orageux, filles du
tonnere & des tempeſtes, ont la couleur ternie, & ſe
reſſentent de l’ombre & de l’obſcurité.
Mais noſtre France doit imputer tous ſes troubles
à ces nouueaux Genies, puiſque n’ayant receu que de
benignes influences ſous le gouuernement de nos
Rois & de leur Parlement, lors que ces faux Soleils ſe
ioignent à leur puiſſance tout le Ciel eſt en feu,
Crebris mcat ignibus ther.
La terre fume de ſang, le Royaume eſt en proye, &
ceux qui eſtoient plus eſtroittement obligez au ſer¬
uice du Roy par le deuoir du ſang & par le droit de
leur naiſſance, ce ſont eux qui employent tous leurs
efforts à renuerſer ſon authorité.
L’on à veu autresfois cette Reyne Semiramis, por¬
ter en ſa banniere vne Colombe qui auoit dans ſon
bec vne eſpée toute ſanglante, de laquelle elle me¬
naçoit ſon peuple, & dont le Prophete Ieremie au
chapitre 46. prioit Dieu de le guarentir, Reuertamur ad
populum à facie gladij columbe. Et nous voyons aujour¬
d’huy l’vne des plus grandes Printeſſes, Regente de
là premiere Monarchie du monde, ſouffrir que l’on
arme les mains innocentes de noſtre ieune Roy,
comme on dit qu’Helie fut veu en ſonge ſuccer le
feu auec le laict. Et les Egyptiens rapportent de leur
Oſiris, que ſa mere auec la mammelle luy mettoit du
er dans la bouche, eſtrange ſpectaole, & bien plus fu¬