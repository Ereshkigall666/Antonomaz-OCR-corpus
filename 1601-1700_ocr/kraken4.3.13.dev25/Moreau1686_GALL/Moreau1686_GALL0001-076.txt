
POVR LES PRLEMENS.
59
liers & domeſtiques de la ſeuerité, auec laquelle le
Parlement a touiours vangé la memoire de ceux que
l’on auoit iniuſtement ſuppliciez. Les anciens Regi¬
ſtres de la Cour font mention d’vn Arreſt renduen
1oA. contre le Preuoſt de Paris ou ſon Lieutenant,
pour auoir condamné à mort, & fait executer deux
ieunes hommes, nonobſtant les cauſes de recuſation
par eux propoſées, les parents en ayans pourſuiuy l’a¬
pel au Parlement, & les cauſes de recuſation decla¬
rées bonnes & valables. Arreſt interuint, par lequel
il fut dit, qu’il auoit elté en tout & par tout mal &
nullement procedé, iugé & ſententié: le Preuoſt de
Paris condemné à dependre les corps en perſonne,
& en les dependant les baiſer à la bouche, & aſliſter à
leur Conuoy. Digne Oracle d’vn Parlement, lequel
ſeulentre tous les autres, n’a iamais eſté ſuſceptible
de reproches, non pas meſme pour les parentez, il a
touſiours depoſé toutes affectons, iuſques à celles
du ſan. Ces viues Images, qui font des impreſſions
ſi douces & ſi agreables, qu’elles peuuent quelques¬
fois nous diuertir inſenſiblement du droit chemin
de l verité; neantmoins ce Senat Auguſte s’eſt touſ¬
jous maintenu en cette reputation, de ne deferer ia¬
mais dans ſes iugemens à aucune conſideration par¬
ticuliere, & n’eſtre porté d’autre paſſion que de l’a¬
mour de la Iuſtice. C’eſt ce qui fuſt repreſenté au feu
Roy en l’année i8 lors que Monſieur le Garde des
Seaux de Marillac, vouluſt faire difficulté d’expedier
des Lettres de prouiſion, à ceux qui auoient dans le
Parlement leurs peres, leurs freres, & autres parents;
P ij