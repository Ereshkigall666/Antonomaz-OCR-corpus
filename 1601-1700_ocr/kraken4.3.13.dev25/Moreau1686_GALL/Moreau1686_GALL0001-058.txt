p ovRLEs PARLMs.
norables, & les ſueurs pretieuſes des hommes ver¬
tueux y reç̧oiuent leurs Couronnes. Mais comme
la roſée que l’on void ſur les fleurs, n’eſt de ſoy qu’v¬
ne goutte d’eau vile & meſpriſable, ſi le Soleil jet¬
tant ſes rayons ne luy fait prendre l’eſclat des perles
& des plus riches pierreries: Ainſi l’innocence & la
vertu ne paroiſt qu’vne goutte ſans eſclat & ſans lu¬
ſtre, ſi cét Aſtre brillant de noſtre Monarchie ny
jette ſes rayons, & qu’elle ne ſoit eſclairée, ou pour
mieux dire, animée de la ſplendeur d’vne reception
& apptobation publique.
C’eſt ſous ces heureux auſpices que i’entreprend
en cette ſeconde Partie de conſacrer à tous les ſie¬
cles, la deffenſe d’vn ieune Prince qu’vn PERNICIEVx
CONSEIL a voulu perdre en naiſſant, le ſouſtraire à la
France, & luy ſuſciter de faux accuſateurs pour le te¬
nir caché dans l’ombre & dans l’obſcurité, l’enſeue¬
lir tout viuant en la premiere ſaiſon de ſa vie, & luy
donner des Commiſſaires intereſſez & partiſans de
ſa ruine pour le ſacrifier, comme ſi la fortune en¬
uieuſe de ſa grandeur euſt pris ſes aduantages, &
l’euſt voulu attaquer en vn temps que ſa vertu ne
pouuoit faire aucune reſiſtence, à l’e mpire abſolu du
Cardinal qui regnoit trop inſolemment.
Ceux qui ont deſploré la naiſſance & la condi¬
tion miſerable de l’homme, ont dit qu’ayant violé
ſon eſtat d’innocence, il auoit fait de la vie la porte
de la mort; c’eſt pourquoy la premiere ouuerture
qu’il fait de la bouche & des yeux, c’eſt pour donner
yſſuë & aux cris & aux larmes. Et quant aux Anciens