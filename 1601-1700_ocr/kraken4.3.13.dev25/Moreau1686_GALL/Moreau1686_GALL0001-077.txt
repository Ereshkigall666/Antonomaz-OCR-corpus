
60
IMPORTANTES VERITE
La Lettre qui fut eſcrite au Roy de la part du Parle¬
ment, qui eſt aux Regiſtres & en la main de pluſieurs,
porte, que ſoit qu’on attribuë cela au temperament
de l’air & du lieu, ou pluſtoſt à l’ancienne diſcipline;
il ſe contracte dedans cette Compagnie celebre, ce
corps le plus floriſſant de la luſtice du Royaume, vne
certaine habitude à cette indifference vertueuſe, qui
eſt le temperament le plus propre pour rendre la
Iuſtice; tellement qu’en ce qui eſt de leur fonction,
ſcar ce n’eſt pas qu’on manque d’humanité pour cela)
mais dedans l’exercice de leurs charges ils ne ſont ia¬
mais portez d’aucun reſpect particulier.
Cette Cour eſtant la capitale de la luſtice de la
France, eſleuée au deſſus des autres, eſt comme cet¬
te Region ſuperieure du monde, la plus voiſine du
Ciel & des Eſtoiles, qui n’eſt amais troublée ny of¬
fuſquée de nuages, auſſi les vapeurs & les fumées de
tant de paſſions & affections duerſes, ne montent
point iuſques à eux.
Il y auoit vn Temple de lupiter en la Crece, dont
parle Polybe au16. de ſon Hiſtoire, qui eſtoit diſpo¬
ſé de telle ſorte, que ceux qui y entroient ne ren¬
 doient iamais d’ombre, o éuac od̂ous re, &
 ceux qui entrent dedans ce Temple ſacré de la Iluſti¬
ce, deuiennent fi clairs & ſi brillants, qu’ils ne ren¬
dent point d’ombres, & ne peuuent ſouffrir les iuge¬
mens qui ſe reſſentent des tenebres & de l’obſcurité.
C’eſt en ce lieu proprement que la Iuſtice reluit, de
ce bel or dont vn ancien Poëte dans Athenée luy a
compoſe le viſage, ſans eſtre neanmoins ſuſpecte
de