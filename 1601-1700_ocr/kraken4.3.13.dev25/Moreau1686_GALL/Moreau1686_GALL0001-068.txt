 OVR LES PARLEMBNS.
miſſions du Senat faiſoient partie de ſon authorité;
Ce qui a fait dire à vn ancien Iuriſconſulte, qu’il eſt
des Iuges de leguez, c’eſt vne comparaiſon aſſez pro¬
pre, comme des pieces d’vn cryſtal & d’vn miroüer
diuiſé, chaque petit eſclat reſſerre en ſoy la meſme
eſpece, la meſme image & impreſſion que le corps
entier de la glace; Les Commiſſaires comme tous les
Magiſtrats, repreſentent la perſonne du Prince, ce
ſont des miroüers de la Majefté Royale; mais auec
cette difference que les vns rendent touſiours fidel¬
lement ſa veritable eſpece, & les autres l’alterent &
la corrompent. Glaces perfides & menteuſes, qui ne
repreſentent point la naïueté de ſon viſage, & ne deſ¬
couurent à nos yeux que ſa cholere, ſa vengeance &
ſa fureur. La France qui a ſeule entre tous les HFſtats
le priuilege d’eſtre miſerable, car c’eſt ainſi qu’Lume¬
nius en parle à l’Empereur Conſtantin, Sola Galla ha¬
bet priuilegium miſrarum, alibi cpt ilud priuilegium,
alibi deſtitit, in ſola Gallia ſtetit, s’eſt veuë de temps en
temps le theatre des plus ſanglantes tragedies, & n’a
pas encore beu le ſang que les derniers Commiſſai¬
res eſtablis par le feu Cardinal, ont ſi largement reſ¬
pandu: L’on me permettra bien d’interrompre icy
ſon repos, puis qu’il a ſi bonne part dans noſtre Hi¬
ſtoire, comme ayant eſté Chef principal de cette
troupe ſacrilege, laquelle violoit impunément ſous
ſon authorité les Ordonnances les plus ſaintes, & les
Loix capitales de noſtre Royaume, de n’admettre à
la pourſuite des crimes que Monſieur le Procureur
General ou ſes Subſtituts, & ne donner pour luges
N ij