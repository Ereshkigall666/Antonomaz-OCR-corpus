IMPORTANTES VERITEZ
peau des yeux, leſquels ne ſe plaiſent qu’à des objets
rouges & ſanglants. Leur bouche qui prononçoit
des Edits ſi peu conformes aux Statuts & anciennes
Loix de leur Republique, n’eſtoit ny iuſte ny droite,
leur langue eſtoit chargée & imbuë d’vne autre ſa¬
veur que de celle de la luſtice, tellement qu’vn corps
ſi mal affecté, auoit beſoin d’vn Archiatre auſſi ex¬
cellent qu’Hippocrate pour le remedier. Et daurant
que noſtre CoNsEIL D’EHAVT, apres toutes les
conuulſions les plus violentes, ſe trouue aujourd’huy
dans la criſe d’vne maladie auſſi dangereuſe que cel¬
le du Conſeil des Abderites; il n’eſt que trop con¬
ſtant qu’il a perdu l’eſperance de nous pouuoir re¬
duire, voyant que la prudence d’vn Parlement ſçait
mieux conſeruer vn peuple, que la generoſité & la
vaillance de leurs Chefs ne le ſçait combattre. C’eſt
ce que l’Oracle fiſt vn iour entendre aux Grecs, lors
que pour leur monſter combien les forces de le¬
ſprit eſtoient plus puiſſantes & plus à craindre que
celles du corps, il leur dit: EFAnNs genereux de
de la Grece, encore que vous ſoyez tous braues, &
reſolus de vaincre, neantmoins vous aſſiegez vne
Ville depuis tant de temps, & n’y auez rien fait:
Achille n’y a rien aduancé pourſuuant les ennemis;
c’eſt en vain qu’Aiax a lancé tous ſes dads, ny Aga¬
memnon auec ſon Conſeil, ny Neſtor auec ſes lHa¬
rangues, Chalcas auec ſes Predictons, Vlſſe auec ſes
ruſes, ny feront iamais rien; vous y conſommez le
temps inutilemont, car vous manquez d vn homme,
& qui eſt il, vn homme dont l’ame ſe porte bien,