¬
IMPORTATS VERITEE
pos doiuent attendre, & particulierement ceux, leſ¬
quels ſous de faux pretextes, des apparences trom¬
peuſes, des conjectures fautiues & hazardeuſes, ſe¬
duiſent les Grands, diuiſent les Eſtats,arment les Su¬
jets, ambraſent les Royaumes.
Il eſt vray que les Princes qui ne ſont nez que pour
le ſeruice du Roy, que la haute naiſſance a mis dedans
la ſphere de la grandeur, eſleuez dans le firmament
de la gloire, doiuent touſiours reluire des rayons de
leur fdelité, n’auoir rien de plus cher ny de plus pre¬
cieux, que la deffenſe des droits du Roy & de ſon au¬
thorité. Si ce bon Roy de Boheme combatit tout
aueugle qu’il eſtoit pour Philippes de Valois en la
lournée de Crecy: Combien plus les Princes du Sang
doiuent-ils fermer les yeux, & ne les ouurir iamais
aux pretextes quelques ſpecieux qu’ils ſoient, ny ſe
rendre fauteurs d’vn party qui ruine & deſtruit la
Monarchie, en luy oſtant ſes Loix & ſes Magiſtrats,
 Peritura troia, perdidit primum deos.
Eux qui ayment naturellement le bien public, &
qui ne ſont conduits, comme les anciens Theolo¬
giens ont tenu, que par vne ſecrete influence d’vn
eſprit ſuperieur qui preſide à leurs ſages conſeils, &
ceux qui en voudroient parler autrement, merite¬
roient la peine de ce Poëte, qu’vn Rheteur diſoit
auoir eſté deſchiré & ſon corps mis en pieces, pour
auoir attribué aux Dieux des actions indignes de
leur condition & de leur eſtre.
Ce n’eſt pas que ie veüille entreprendre de faire
icy le procés à Monſieur le Prince, on reſpecte trop