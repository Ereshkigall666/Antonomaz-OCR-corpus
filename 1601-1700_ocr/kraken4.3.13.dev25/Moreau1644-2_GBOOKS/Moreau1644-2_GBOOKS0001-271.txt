HISTOIRE
lent touſiours couurir leurs crimes le plus qu’ils peu¬
uent, ne pourroient pas trouuer l’inuention de faire
mourir les priſonniers, outre que leur mort eſtant
ainſi precipitée, ce ſeroit vn ſoupçon, ou plûtoſt vne
conuiction toute entiere de leurtyrannie.
Ce diſcours fort & vigoureux fit impreſſion ſur les
eſprits, & ainſi tout le monde ſe rendit à l’opinio
de ce genereux & incorruptible Preſident des En¬
queſtes, & l’on arreſta que l’Ordonnance desvingt¬
quatre heures ſeroit ponctuellement executé́e.
l’ay creu eſtre obligé de remarquer icy quelques
paroles qui furent dites au mois d’Octobre par le
ſieur Guenault Medecin à M le Prince, qui l’auoit
enuoye querir la Cour eſtant encore à S. Germain,
pour quelque perite incommodité qu’il auoit. Ce
Prince voulãt preſſentir en quelle dſpoſition eſtoit
Paris, & ſi la crainte d’vn ſiege ne le pouuoit point
eſtonner, Demanda au ſieur Guenault s’il n’auoit
point eu peur les iours paſſez, ſur le bruit qui auoit
couru qu’on alloit aſſieger Paris.
A quoy le ſieur Guenault fit reſponſe, que per¬
ſonne n’auoit apprehendé le deſſein qu’on en auoit
fait paroiſtre, qu’il eſtoit grand Prince, mais qu’il
n’eſtimoit pas qu’il en peuſt venir à bout, que tout
le monde eſtoit bien arme, & muny de toutes les
choſes neceſſaires. D’ailleurs qu’il ne pouuoit pas ſe
perſuader que ſon Alteſſe vouluſt iamais conſentir
aà cette entrepriſe, que s’eſtoit le moyen de perdre
dans vn iour, la gloire & la reputation qu’il auoit
acquiſe par tant de victoires & d’actions memora¬