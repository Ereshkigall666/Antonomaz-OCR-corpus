V TEMPS.
8y
te qu’on alloit ſacrifier. Le carroſſe ſe rompt par vne
rencontre ce ſembloit fauorable, on le veût ſecourir,
mais le Ciel veut manifeſter dauantage ſa puiſſance, il
le reſerue pour quelque choſe de plus grand & de plus
merueilleux.Il ſouffre qu’on deſrobe pourvn moment
ce treſor ſi cher au Parlement, & ſi precieux à l’Eſtat,
l’on trouue dans le meſme endroit vn autre carroſſe,
on le met dedans, & l’on aſſeure cette belle capture
par le Regiment des Gardes, qui fauoriſoit touſiours
la retraitte du ſieur de Cominges & de ſes Archers.
 Le peuple rabandonna pas ſon genereux deſſein,
Dieu veût enfin éleuer le iuſte, & abaiſſer les meſchans,
l’on ferme les bouriques, l’on court par les ruës, l’on
rend les chaiſnes, & dans moins d’vne heure de temps
(ce qui ne ſe peut conceuoir à cauſe de la grande eſten¬
duë de Paris) l’on vit vne emotion generale, & tout le
monde en eſtat de vangerla ſeureté́ publique, qui reſi¬
doit dans laſeule Compagnie du Parlement. Neant¬
moins comme le bon bourgeois n’eſtoit pas encore
ſous les armes, & qu’il n’y auoit que le menu peuple
qui couroit par les ruës, & qui tenoit tous les cantons,
cœla fit prendre reſolution à Monſieur de la Milleraye
& au grand Preuoſt de l’Hoſtel, accompagnez de ſix
ou ſept vingt Caualiers, de ſe promener par la Ville,
pour taſcher d’appaiſer la populace, ſous des promeſ¬
es & des aſſeurances qu’on leur donnoit.
Mais au lieu de trouuer quelque diſpoſition dans les
eſprits pour receuoir leurs belles promeſſes, laurs viſa¬
ges ne firent qu’irriter & aigrir tout le monde. De ſor¬
Aa ij