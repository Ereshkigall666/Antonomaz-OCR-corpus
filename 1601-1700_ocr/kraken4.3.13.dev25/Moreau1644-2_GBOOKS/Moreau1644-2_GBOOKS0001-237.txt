H1ST0I E
20O4
 Meſſieurs les Gens duRoy ayant pris leurs con¬
cluſions, & s’eſtans retirez Monſieur le premies
Preſident voulut mettre en deliberation ce qu’ils
auoient dit: mais bien que quelques-vns ſem¬
blaſſent eſtre d’aduis qu’on donnaſt Arreſt pour
faire baiſſer les chaiſnes & rompre les barricades,

eſtimans qu’il n’y auoit rlen aà̀ craindre, & qu’on
 n’eſtoit plus en eſtat de leur manquer de parole
comme on auoit fait par le paſſe, il ſe fiſt vn mur¬
mure dans la Compagnie, & tous d’vne voix dirant
hautement qu’ils ne delibereroient point là deſſus,
& qu’ils ne donneroient point Arreſt que Monſieur
de Brouſſel ne fut venu, & qu’il ne fut preſent en
l’aſſemblée. Monſieur le premier Preſident fut meſ¬
me de cét aduis, & demeura d’accord qu’il falloit
que Monſieur de Brouſſel fuſt de retour, & que tout
fuſt plainement executé auparauant que d’obliger
le Bourgeois de retourner à ſes exercices ordinaires.
Car outre qu’il meriroit bien cét honneur, c’eſt
qu’il ne croyoit pas, quoy qu’en diſſent le Pre¬
uoſt des Marchands & le Lieutenant Ciuil, que
perſonne vouluſt baiſſer les armes, que Monſieur
de Brouſſel n’euſt eſté́ veu par les ruës de Paris; Que
le iour precedent les Bourgeois auoient teſmoigné́
haurement qu’ils demeureroient touſiours en l’eſtat
auquel ils eſtoiens, iuſqu’à ce qu’on euſt plainement
executé tout ce qui auoit eſté promis; Qu’il eſtoit
 important de n’hazarder pas l’authorité de la Com¬
pagnie, qui ſeule pouuoit auiourd’huy retenir le