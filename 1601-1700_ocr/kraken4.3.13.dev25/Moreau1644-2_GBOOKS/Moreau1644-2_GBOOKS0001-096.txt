DV TEMPS.
75
mit en deliberatiõ̃ lArreſt de caſſation, quoy que la
pluſpart teſmoignaſset, qu’il n’eſtoit plus queſti de
deliberer ſur vn Arreſt, qui n’eſtoit pas plus cõſideta¬
ble que le premier, auquel l’õ ne s’étoit point arreſté.
L’on ne fit pourtant rien cette apreſdinée, parce
que Meſſieurs les Gens du Roy, ne ſe trouuerent
point au Palais pour prendre leurs Concluſions.
Le lendemain matin Meſſieurs les Gens du Roy
ayans eſté mandez par la Cour, ils porterent leurs
concluſions par écrit.. Mais auparauaànt que de les
donner, M’ Talon qui portoit la parole, repreſenta
que dans cette affaire, il voyoit vne oppoſitiõ̃ d’au¬
thorit́ aà̀ authorit́. Que chacun pretendoit auoir
des mouuemens iuſtes & legitimes, mais neant¬
moins ſi apres tant dedeffenſes prononcé́es par la
propre bouche de la Reyne, & deux Arreſts de caſ¬
ſation, la Compagnie ne voulolt point deferer, que
cela ne ſe pouuoit faire ſans vne degradation publi¬
que& manifeſte de l’authorité́ du Prince, leur Mai¬
ſtre & le ſien. Sur ces paroles il s’eſleua vn bruit &
pluſieurs voix, qui parlans enſemble l’interompirét,
en luy diſan, que la Cour eſtoit bien inſtruite de ce
qu’elle faiſoit, qu’il n’y auoit pas vn qui ne trauail¬
laſt pour conſeruer l’authorité du Prince & de l’E¬
ſtat, bien loing de la vouloir deprimer.
Cette interruption & ce murmure, ayant vn
peu ſurpris Monſiour Talon, au lieu de pourſuiure
dans des termes plus doux, il tomba dans vn plus
grand preipice. Car il leur dit en eſleuant ſa voix,
qu’ils deuoient conſiderer les maux, que la rebellion
 ij