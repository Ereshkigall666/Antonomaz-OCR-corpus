HISTOIRE
1
enuoyeé vne Declaration pour eſtablir vne Chambre
de Iuſtice, qui comprenoi tout ce qu’ils auoient or¬
donné par cét Arreſt.
Monſieur de Brouſſel dans ſon temperament or¬
dinaire & ſanss’eſchauffer, voyant que Monſieur le
Duc d’Orleans continuoit à̀ dire que ſon aduis eſtoits
dangereux, & qu’il alloit contre le ſeruice du Roy;
fit reſponſe qu’il auoit touſiours eſteé bon ſeruitour
du Roy, & qu’il n’y auoit rien au monde qui le peuſt
empeſcher de mourir auec la meſme qualité. Que
pour ce qui eſtoir de l’execution de l’Arreſt du qua¬
rtrieſme luillet qu’il demandoit, il n’y auoit rien de
plus iuſte:car l’on auoit deſſein d’eſtablir vne Cham¬
bre de luſtice comme l’on. auoit promis, où l’on ne
vouloit pas l’eſtablir; ſi on l’eſtabliſſoit, qu’à la bon¬
ne heure l’execution de leur.Arteſt auroit deſia pre¬
paré les matieres, & aduancé les choſes: ſi on ne l’eſta¬
bliſſoit point, il n’eſtoit pas raiſonnable que l’Arreſt
demeuraſt ſans exeeution, puis que c’eſtoitnexem¬
ple que le Roy deuoit au public de punir ceux qui¬
l’auoient vole, & épuyſé toutes les forces de l’Eſtat.
M de Brouſſel ayant donc paru-inebranlable, la
pluſpart de Meſſieurs de la grand’Chambre ſuiuirẽt.
Tellement que les Enqueſtes eſtant encores toutes
entieres, & Monſieur le Duc d’Orleans voyant qu’il
yauoit à craindre que l’affaire ne paſſaſt pa l’aduis
de Monſieur de Brouſſel, il prit reſolutionen ſor¬
sant de ne point reuenir le lendemain, de peur de
n’auoir pas contentoment, & que ſes efforts paruſ
ſent inutiles.