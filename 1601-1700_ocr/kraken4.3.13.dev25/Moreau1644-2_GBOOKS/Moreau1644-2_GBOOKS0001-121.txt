HISTOIRE
point ſoin des affaires du monde, & qu’il ſouffroir
 touſiours l’iniuſtice ſans la punir. Il n’a pas creé tant
d’Aſtres & de Planettes inutilement, & pour ſeruir
ſeulement de parure & d’ornement aà̀ l’Vniuers, leurs
lumieres differentes auſſi bien que leurs qualitez,
font bien connoiſtre que tout cela ne s’eſt pas fait
ſans deſſein, & que ce ſont autant de miroirs qui re¬
preſentent la deſtinée des hommes, & la diuerſité de
leur ſort. Enfin tous les plus ſuperſtitieux doiuent
demeurer d’acord que tout ce monde qui eſt creé,
n’eſt qu’vn corps dont les parties ſont enchaiſnées
les vnes dans les autres, & qui ont vn rapport & vne
correſpondance neceſſaire. Que les choſes ſublu¬
naires reçoiuent les impreſſions & les influences des
aſtres & des corps ſuperieurs; &ainſis’l y aeu quel¬
ques Peres de l’Egliſe qui n’ont pas approuué cette
curioſité, c’a eſté plutoſt par religion que par raiſon¬
nement. Car l’experience qui eſt la maiſtreſſe de tou¬
tes choſes, nous a laiſſé́ tant d’exemples de la certitu¬
de des Predictions & de l’Aſtrologie, qu’il n’y a
point d’Hiſtoire qui n’en ſoit remplie, & qui n’en
rapporte vn nombre infiny. Tous les anciens ont
aduoué́ que Tiberauoit deſcouuert par cette ſcien¬
ce beaucoup de choſes qui luy eſtoient arriué́es;
Qu’vn nommé Traſillus auoit predit l’Empire à Ne¬
ron; Pic de la Mirandole experimenta encore à̀ ſes
deſpens que cette ſcience ne deuoit pas eſtre meſpti¬
ſée, puis que quelque choſe qu’il peuſt faire, il mou¬
rut das lemeſme temps qu’on luy auoit dit. C’eſt vne