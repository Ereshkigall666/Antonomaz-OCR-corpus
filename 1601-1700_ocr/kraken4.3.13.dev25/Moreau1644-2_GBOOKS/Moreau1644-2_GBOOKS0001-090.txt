DV TEMPS.
 69
menerent au Palais dans le Greffe, afin qu’il leur
pût montrer dans cét endroit-là celuy des Gref¬
fiers ou Commis; qui eſtoit chargé de l’Arſeſt, mais
au lieu de s’addreſſer à celuy qui l’auoit, ils s’ad¬
dreſſerent aà vn petit Commis, & luy commande¬
rent d’aller chercher Boiſleau, qui eſtoit celuy qu’ils
auoient apris en eſtre le depoſitaire.
Ce petit Commis n’ayant point voulu quitter ſa
place, ny obeïr à l’ordre, & au commandement du
Secretaire d’Eſtat, il ſe fit vn grand bruit dans le
Greffe, qui penſa commencer la ſedition dans Paris.
Car les Appellans, les Clercs, & les Marchands du
Palais qui auoient deſia fermé leurs boutiques, tin¬
rent quelque temps les portes de la Salle fermé́es, Les
ayant ouuertes, Monſieur le Secretaire d’Eſtat &
ſa ſuite furent bien aiſes de ſortir promptement,
& de ne pas s’opiniaſtrer dauantage dans vne entre¬
priſe ſi ridicule.
Et de faict, quand l’on fait reflexion ſur ce beau
deſſein, l’on ne voit pas quel pouuoit eſtre le rai¬
ſonnement des Miniſtres, parce qu’outre que cette
inuention eſtoit vn jeu d’enfant, ils faiſoient pa¬
roiſtre par là qu’ils n’auoient pas le credit, ny l’au¬
thorité de faire apporter la feüille, & ainſi ils deſ¬
couuroient publiquement leur foibleſſe, comme ils
auoient fait paroiſtre tant de fois leuriniuſtice.
 D’ailleurs, quand par cét artifice ils euſſent empor¬
té la feüille, cela ne pouuoit pas empeſcher l’execu¬
tion de l’Arreſt, puiſque la Cour dés le lendemain
I iij