HISTOIRE
choſes de fi peu de conſequence, que l’ô ne pou¬
uoit s’imaginer combien ces aſſemblées continuel¬
les cauſoient de retardements dans nos affaires; que
nos Ennemis en conceuoient de grandes eſperan¬
ces, par ce que cela ne pouuoit produire que de la
diuiſion dans l’Eſtat, qu’il falloit faire vn dernier
effort pour paruenir à cette paix rant deſirée de tous
les Peuples de l’Europe, à laquelle les Eſpagnols par
la raiſon de leur ambition naturelle ne conſenti¬
roient iamais, s’ils n’y eſtoient forcezpar les grands
progrés & les grands auantages que nous pourrions
auoir ſur eux, que ſi dans le commencement de la
Campagne nous n’auions pas eu toutes nos troupes
en eſtat de s’oppoſer à leurs deſſeins, c’eſtoit le
manquement de fonds qui auoit eſté deſtiń pour
payer les gens de guerre, lequel auoit eſté́ retardé par
le refus que faiſoit le Parlement de verifier les Edits.
 Dans la replique, ce mot de bagatelles fut releué
par Monſieur le premier Preſident, diſant à Mon¬
ſieur le Cardinal que le Parlement ne s’arreſtoit qu’à
des affaires tres-importantes, & qu’on ne connoiſ¬
ſoit pas la conſequence de celle du Tariffe.
Monſieur le Preſident le Cogneux parla auſſi.
Car comme cela ſe paſſoit par forme de conference,
chacun des Preſidents qui auoient eſteé deputeés dit
ſon ſentiment. Enfin apres tous ces diſcours de
part & d’autre, laReyne appella le ſieur d’Emer y,
& luy dit qu’il propoſaſt les expediens deſquels il
auoit eſté parlé pour accommoder cette affaire,
lequel