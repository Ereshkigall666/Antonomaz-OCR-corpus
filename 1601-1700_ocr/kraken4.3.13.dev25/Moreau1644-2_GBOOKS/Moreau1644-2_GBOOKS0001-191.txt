HISTOIRE
g8
l’on y auoit reuoqué l’abonnement du Domaine,
& le toizé, qui eſtoient deux affaires dont on n’oſoit
plus parler, ayans l’vne & I’autre penſé exciter la ſe¬
dition dans Paris, & perdre dans vn moment la gloi¬
re & la reputation de l’Eſtat.
Que pour la reuocation des droits du ſccau qui
eſtoient extraordinaires, elle n’eſtoit faite que ſous
condition, & quand les nouueaux Officiers eſtablis
pour les receuoir auroient eſté rembourcez, qui
eſtoit veritablement perpetuer les meſmes droits
que l’on ſembloit reuoquer.
C’eſtoit auſſi vouloir accabler l’Eſtat, & ne le
ſoulager iamais, que de confirmer toutes les leuées
quieſtoient faites en vertu d’Arreſts du Conſeil, &
de Declarations non verifiées. Car bien que le Roy
declaraſt qu’il n’en ſeroit plus fait à̀ l’aduenir qu’en
conſequence d’Edits verifiez, c’eſtoit vne illuſion
pour profiter touſiours de celles qui eſtoient deſia
faites, les Miniſtres ſçachans bien d’ailleurs qu’on
n’en pouuoit plus faire de nouuelles, le peuple eſtant
extraordinairement ſurchargé, & dans la derniere
miſere.
Que c’eſtoit pareillement vne piperie toute pure
de la part du Conſeil de ſe reſeruer le pouuoir de
faire la pancarte des leuées qui’ ſe payoient, parce
quec’eſtoit metre l’affaire entre les mains des par¬
ties interefſees.
Que pour les rentes de l’Hoſtel de Ville l’on s’e¬
ſtoit contenté de faire vn reglement inutile, & que