334
HISTOIRE
Conſeil, ordonner que ladite Chambre ne laiſſera
de paſſer outre aà̀ l’execution des Arreſts qu’elle aura
donnez, pour faire rendre leſdits comptes, comme
 choſe eſtant entierement deſa charge, de ſon deuoir,
 & conforme aux Ordonnances.
Il eſt encore du deuoir de la Chambre derepreſen¬
ter à vos Majeſtez le preiudice qu’elles ont receuës
en diuerſes manieres, & leurs Subjets contribuables
aux Tailles, aux Traittez faits par Generalitez des de¬
 niers des Tailles auec des particuliers.
La premiere, pour auoir tranſmis à des particu¬
liers traittans l’authorité de vos Majeſtez pour leuet
ſur le Peuple les denlers des Tailles par toutes voyes
de r’igueut, ſans aucune excepter, & non permiſes
par les Ordonnances, ny iamais vſité dans le Royau¬
me, ſinon par les ennemis de l’Eſtat, lors que pendant
les guerres ils ont exigé des contributions ſur vos
Subjets, dautant que par telles rigueurs extraordi¬
naires, & exercées meſme à contre-temps, la pluſpart
des contribuables aux Tailles ont eſté ruynez & ren¬
dus inutils, & ſans moyen de continuer à̀ payer la
Taille és années ſubſequentes, & ſe verifiera qu’en
pluſieurs lieux les frais des leuées & du recouuremét
des deniers ont ſurpaſſé́ de beaucoup plus ce qui ſe
deuoit leuer au profit de vos Majeſtez: c’eſt ce qui a
tant cauſé de nonvaleurs, & qui rend meſme aui our¬
d’huy tant de Parroiſſes inutiles, & hors de moy en
d’aſſeurer les ſommes portées par les mandements
des Tailles qui leur ſont addreſſées.