DV TEMPS.
179
huict iours ſeuslement. D’ailleurs à bien conſiderer
les termes de l’Arreſt, la Cour ne perdoir point de
temps pour le public. Car pour ſept ou huict iours
vtiles que les affaires eſtoient remiſes, on auoit or¬
donné qu’apres la Noſtre-Dame d’Aouſt l’on tra¬
uailleroit matin & apres-diſné́e, tant pour reuoir la
Declaration, que ſur les propoſitions de la Chambre
de Saint Loüiis, & qu’ainſi l’on reconpenſeroit bien
ſi peu de temps que l’on auoit accordé à̀ ſon Alteſſe
Royale. Enfin que la pluſpart de Meſſieurs eſtoient
ſi bien vnis, qu’il n’y auoit rien à apprehender dans
ce petit relaſche qu’ils auoient pris, qui ne ſeruirois
qu’à les fortifier dauantage dans leurs bons deſſeins,
& que ce ſeroit comme vn torrent qui ayant eſté ar¬
refté & retenu quelque temps, renuerſe & demolit
tout ce qui s’oppoſe à̀ ſon cours & qui luy fait reſi¬
tance.
 Et de fait, cela parut dans la ſuite. Car bien que
l’on fiſt courir le bruit qu’on alloit enleuer les plus
genereux, le Parlement s’aſſembla au iour qu’il auoit
arreſté qui fut le Lundyd’Aouſt.
L’on commenca a examiner les articles de la der¬
niere Declaration qui eſtoit du ;. Iuillet.
 Pour le premier qui regardoit les Euocations, les
caſſations d’Arreſts, les c&miſſions Souueraines des
 Requeſtes de l’Hoſtel; Il paſſa que la Reyne ſeroit
ſuppliée d’enuoyer vne Declaration qui explique¬
roit particulierement ce premier article ſuiuanr les
Ordonnances, & dans laquelle l’on exprimeroir les
Z ij