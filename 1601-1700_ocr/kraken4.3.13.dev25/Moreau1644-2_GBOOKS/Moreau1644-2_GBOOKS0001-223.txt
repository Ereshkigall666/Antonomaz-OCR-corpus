HISTOIRE
190
oubien comme pretendoient les autres, pour iuſtifiee
le procedé du Conſeil dans l’empriſonnement de
M*de Brouſſel, & des autres Officiers, qui auoient eſté́
arreſtez ou exilez.
Dans la ruë de S. Honnoré, & autres où il paſſa, qui
ſont les plus proches de ſon logis, il ne trouua pas la
reſiſtance toute entiere: Tellement qu’il aduança iuſ¬
quoes au Pont-neuf, où n’ayant peu paſſer à̀ cauſe des
chaiſnes qui eſtoient tendüs, il en fit abaiſſer quelques
vnes, maisvoyant que ſon carroſſe eſtoit arreſté de dix
pas en dix pas, il ſe reſolut de metrre pied à terre, où
ayant eſté remarqué, incontinent la populace, qui
eſtoit ſur les aiſles du Pont Saint Michel, & aux enui¬
rons, ioint auec quelques bons Bourgeois qui eſtoient
deſia ſoubs les armes, commencerent tous à crier, que
c’eſtoit le Chancelier, qu’il le falloit auolir.L’on tira en
meſme remps ſur luy & ſur ſes gens; mais il ſe ſauua
heureuſement dans l’Hoſtel du Duc de Luynes, le¬
quel eſt à la pointe du guay des Auguſtins.
 Le peuple ayant ſuiuy Monſieur le Chancelier, &
aſſiegé la maiſon, l’on enfoņa les portes, l’on cherche
par tout, mais comme l’on eſtoit preſt d’ouurir vne
armoire où il s’eſtoit caché, Monſieur de la Milleraye
arriua auec quatre Compagnies des Gardes, leſquelles
ayant fait rerirer cette populace, qui n’eſtoit point en¬
core armeée, il emmena ce pre mier Officier de la Cou¬
ronne, qui n’euſt iamais tant de peur.
Le bruit ayant couru dans l’Iſle du Palais, que Mon¬
ſieur le Chancelier ſe ſauuoir, alors le Bourgeois du