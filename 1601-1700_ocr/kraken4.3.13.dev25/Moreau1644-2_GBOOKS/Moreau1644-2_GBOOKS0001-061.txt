42
HISTOIRE
mais mieux receuës par leurs peuples, que lors qu’el¬
les paſſent par les ſuffrages de ces Auguſtes Compa¬
gnies. Ainſi Monſieur, il ne ſera pas dit qu’en pre¬
ſence d’vne ſi illuſtre & honnorable Aſſemblée,
d’vn ſiglorieux Prince, aux yeux de mes enfans, &
de mes neueux, i’aye déguiſé mes ſentimés, & dege¬
neré de la vertu de mes anceſtres, & particuliere¬
ment de quatre, dont ie porte le nom, & qui ont
occupé la meſme place que ie tiens aujourd’huy.
Trouuez, donc bon Monſieur, que ie vous diſe en
vn mot la cauſe de nos maux & de nos deſordres.
Il y a vn homme dans l’Eſtat, qui abuſe de la puiſſan¬
ce Souueraine, & qui regne en la place du Roy, qui
croit qu’il peut s’enrichir de la fortune des parti¬
culiers, & de leurs dépoü̈illes, & qui apres auoir
conſommé les biens du Royaume, & conuerty
tout à ſon vtilité particuliere, & de ſes infames par¬
tiſans, trauaille tant qu’il peut pour entrer dans les
premieres dignitez de la Magiſtrature, s’imagnant
y trouuer ſon azile, & l’impunité de tous ſes cri¬
mes, & de tous ſes brigandages. Il y a long-temps
Monſieur, que tous ces deſordres ontcomence, &
neatmoins l’on ne veût pas laiſſer la liberté au miſe¬
rable de ſe plaindre, l’on ne veût pas meſme ſouffrir
que les Coõpagnies Souueraines, qui ſont les prote¬
teurs des peuples, repreſentent leurs maux; on
eſtouffe leursvoix, de peur qu’elle leur ſoit ſalutaire,
ou qu’elle leur ſerue tout au moins de conſolation.
Quand Noé fit ſon Arche pour ſe garantir auec ſa