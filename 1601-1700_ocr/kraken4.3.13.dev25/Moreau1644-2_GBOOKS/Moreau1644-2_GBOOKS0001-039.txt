20
HISTOIRE
eſtoient, que pour la ceremonie & pour la ſortie du
 Roy, qui deuoit ce iour-là aller remercier Dieu àNo¬
ſtre Dame de ſa gueriſon & de ſa conualeſcence.
Le Preuoſt des Marchands ayant répondu à la
Re yne, que ce n’eſtoit point la couſtume de mettre
des ſoldats dans la rueë ſaint Denys, lors que le Roy
alloit à̀ Noſtre Dame. Cadeau ny les autres contre
leſquels l’on auoit decretté ne s’eſtans point auſſi
trouueé́s dans leurs maiſons, l’on fit incontinent re¬
tirer toutes les troupes, & le Roy ſur le midy vintà
Noſtre Dame auec vne pompe magnifique, tant
pour couurir le jeu, que pour voir la contenance des
eſprits en montrant ce ieune Prince auec toute ſa
Majeſté, & qui n’auoit eſteé́ conſerué́ aà la France que
par vn miracle, & par les prieres de ſes ſujets.
La crainte & l’apprehenſion du peuple ne laiſſa
pourtant pas de continuer. La nuict du Dimanche il
fut tiré vn nombre infiny de mouſquetades. LeLun¬
dy & le Mardy cette é́motion continua encore tout
le iour, chacun voulant témoigner par là la reſolu¬
tion qu’il auoit priſe de ſe deffendre de l’oppreſſion
du Miniſtere, qui auoit deſſein de faireporter à l’ad¬
uenir toute la dépence de la guerre à la ville de Paris,
apres auoir épuiſé tout le ſang, & toutes les forces
des Prouinces.
Les Miniſtres eroyant neantmoins qu’il y auoit
du peril pour eux s’ils temoignoient de la crainte en
cette occaſion, & s’ils ne pouſſoient leurs deſſeins
iuſques au bout, reſolurent de faire monter le Roy