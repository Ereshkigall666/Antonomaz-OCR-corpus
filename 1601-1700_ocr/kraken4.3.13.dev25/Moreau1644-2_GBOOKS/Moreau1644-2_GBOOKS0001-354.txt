DV TEMPS.
315
que qualité & condition qu’elles ſoient, qui ſont
employez au maniement & adminiſtration des de¬
niers de ſa Majeſte, & du public; & d’apporter vne
Iuſtice ſi exacte en l’audition, examen & iugement
des comptes, qu’elle n’y admette aucune recepte qui
ne ſoit faite par l’authorite des Rois, declarée par
leurs Lettres Patentes, dont celles qui regardent la
leuée des Tailles pour le courant de l’année, ſoient
receuës par les Treſoriers Generaux de France des
lieux; & les autres verifiez és Compagnies auſquel¬
les la connoiſſance en eſt attribuée par les Ordon¬
nances du Royaume, & de ne paſſer ny alloüer en la
dépenſe deſdits comptes, aucune partie qu’elle ne
ſoit legitimement deü par le Roy, & ordonnée par
ſa Majeſté pour cauſes neceſſaires; regardans l’en¬
rretenement des Maiſons Royales, la conſeruation
& manutention de ſon Eſtat, & rejetter toutes cel¬
les qui ne ſont de cette nature, & qui contreuien¬
nent aux Edits & Ordonnances du Royaume, & auec
telles rigueurs que non ſeulement elles portent,
qu’elles ſeront rayées ſur les comptables ou parties
prenantes, ſelon qu’il y échet, mais auſſi en certain
cas ſur les ordonnateurs: Les Rois ayans voulu par
telles peines contenir chacun en ſon deuoir, & ce
afin qu’aucun n’entrepriſt de diſſiper leurs Finances,
ny ſurcharger ou opprimer leurs Subjets.
Neantmoins la Chambre a conneu que des per¬
ſonnes employé́es par le feu Roy & vos Majeſtez au
fait de leurs Finances, & ceux qui au detriment de
Rr ij