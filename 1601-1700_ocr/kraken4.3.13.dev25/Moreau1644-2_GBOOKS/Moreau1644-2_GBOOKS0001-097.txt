HISTOIRE
& la ligue auoient produits dans le Royaume. La
continuation de ce diſcours offença donc plus la
Compagnie, que le commencement, & excita en¬
cores vn plus grand bruit, rellement que Monſieur
Talon ſe voyant ainſi preſſé, jetta les Concluſions
comme en colere, qu’on auoit miſes par eſcrit.
Chacun parla diuerſement du diſcours qu’il auoit
fait. Les vns faiſans reflexion ſur le courage & la ge¬
neroſité, qu’il auoit fait paroiſtre au mois de Ian¬
uier precedent, en la preſence du Roy & de toute la
Cour,lors qu’il eſtoit mõté au Palais pour faire veri¬
fier des Edits, ne ſçauoient à̀ quoy attribuer la cauſe
de ce ſoudain changement, Les autres au contraire
ſouſtenoient, que dans le commencemẽt des aſſem¬
blées n’ayant pas pû̂ s’imaginer que le Parlement
pût facilement paruenir à̀ ſon deſſein, à̀ cauſe de l’o¬
piniaſtreté des Miniſtres, il leur auoit repreſenté
tous les inconuenlens, afin qu’ils ſongeaſſent à ſe
garantir du peril, & du danger dans lequel il appre¬
hendoit qu’ils tombaſſent. Il y en auoit qui preten¬
doient, que s’il n’euſt point eſté interrompu, la fin
de ſon diſcourts euſt paru toute genereuſe, & que la
Compagnie en eût eſté fort ſatisfaite.
Et de fait, les Cõcluſions, dont l’on fit lecture don¬
noiẽt lieu à cette déféſe pour M l’Aduocat general,
car elles portoiét que la Reyne ſeroit ſuppliée de re¬
uoquer les Arreſts de caſſation; Et que cependant les
Arreſts d’vnion fuſſent executés. Tellement que pa¬
roiſſant de la generoſité dans les Concluſions, laiſ¬
ſées par eſcrit, le commencement de ſon diſcours, ne