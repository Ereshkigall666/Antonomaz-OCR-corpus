DV TEMPS.
L 161
der, Meſſieurs des Enqueſtes y denoient venir par
les voyes ordinaires, & non pas s’aſſembler en con¬
ſequence d’vn Arreſt qui ne ſubſiſtoit plus: Tout le
Samedy ſe paſſa dans cette contradiction, & ſans
rien faire.
Le Lundy Monfieur le Duec d’Orleans fut à la
Chambre des Comptes, & Monſieur le Prince de
Conty à la Cour des Aydes, pour y faire verifier l’vn
& l’autre la Declaration que le Roy auoit porteé́e au
Parlement le Vendredy precedent. La Lettre de ca¬
chet ayant eſté leuë, & les ceremonies faites, Mon¬
ſieur le Duc d’Orleans dit deux ou trois paroles;
mais Monſieur de Valençay d’Eſtampes, qui luy
auoit eſté donné auec vn autre Conſeiller d’Eſtat
pour l’aſſiſter dans cette action, fit vn diſcours aſ¬
ſez bien imagine, s’il n’euſt point parlé ſi aduanta¬
geuſement d’vn Miniſtre qui eſtoit deſia tres¬
odieux au publie.:
Ill dit que les eaux eſtoient abaiſſées, que l’arche
auoit pris terre, & que la colombe qui eſtoit ſon Al¬
teſſe Royale, leur apportoit auiourd’huy le rameau
d’oliue qui eſtoit le ſimbole de la paix & de la felici¬
ré des peuples. Que le Roy aà̀ ſon aduenement à la
Couronne auoit trouué vne guerre puiſſante; &
bien que les premiers mouuemens de cette grande
Princeſſe ſa Mere, euſſent eſté de la terminer, & de
donner le repos à̀ l’Eſtat agité par tout ce quis’eſtoir
paſſeé auparauant ſa Regence; neantmoins n’ayant
point trouué les ennemis diſpoſez à receuoir des
