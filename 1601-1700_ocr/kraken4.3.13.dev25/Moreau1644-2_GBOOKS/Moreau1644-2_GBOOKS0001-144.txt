DV TEMPS.
1r5
Il y eut vn ſecond different qui conſomma pré́s
d’vne heure toute entiere, qui fut de ſç̧auoir ſi on.
deputeroit chez Monſieur le Duc d’Orleans des au¬
tres Compagnies Souueraines auſſi bien que du Par¬
lement, mais il paſſa que chaque Compagnie depu¬
teroit auſſi bien que le Parlement.
Et cela fut reſolu à deux fins. La premiere afin que
l’vnion fuſt encore ratifiée par la, & que les autres
Compagnies reconnuſſent comme le Parlement
leur vouloit faire part de tout l’honneur & de toute
la gloire de l’action.
La ſeconde raiſon fut auſſi pour auoir des Depu¬
tez de la Chambre des Comptes qui peuſſent reſ¬
pondre ſur le champ, & parler auec plus de certitude
de la diſſipation des deniers publics.
Cependant la Chambre de Saint Loüis n’eſtoit
point interrompuë pour toutes les Conferences qui
auoient eſté accordées. De ſorte que dés la preſdinée
qu’elles furent reſoluës, il arriua vne choſe qui ne
laiſſe pas d’eſtre remarquable, & qui fit voir com¬
bien d’affection le peuple eſtoit deſia porté pour le
Parlement, & comme il ſouhaitoit le ſuccez d’vne
ſi iuſte entrepriſe.
Vn Payſan vient aduertir les Deputez de la Cham¬
bre de S. Louis, qu’il ſçauoit où il y auoit de l’argent
pour ſubuenir aux affaires preſentes, daurant qu’il
venoit da laiſſer deux Partiſans proche de ſon vil la¬
ge leſquels auoient fait venir de grandes ſommes de
deniers par des voictures, qu’ils partageoient dans
P ij