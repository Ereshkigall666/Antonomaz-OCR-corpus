DV TEMPS.
45
nées, & d’apporter comme l’on a deſ-ja fait tant de
fois, vne foule d’Edits pour les faire verifier par des
voyes extraordinaires & violentes, il eſt à craindre
que les peuples ne ſe portent au deſeſpoir, & qu’ils ne
reconnoiſſent plus de Iuſtice, en voyant ce grand ſo¬
leil eſclipſe dans les Compagnies Souueraines, auſ¬
quelles on interdit la liberteé des ſuffrages, & de re¬
preſenterles nece ſſitez de l’Eſtat. Et de fait nous pou¬
uons dire que nous ſommes des à preſent le ſcandale
& l’opprobre de tous nos voiſins, quiſçauent que des
gens nez de la corruption du ſiecle, & de nos propres
deſordres, ſont neantmoins auiourd’huy les plus puiſ¬
ſans de l’Eſtat, qui voyent que d’infames partiſans,
apres auoir ruiné les familles les plus illuſtres, & les
plus anciennes par des aduis pernicieux & puniſſables,
triomphent encore de leurs dépoüilles; qu’on reuere
la bouë & la fange dont ils ſontſortis, parce qu’elles
ſont couuertes d’or, & qu’elles ſe trouuent vn peu dé¬
guiſées. Horribles & épouuantables ſangſuës, qui
auez épuiſé tout le ſang de nos veines, remparez vous
touſiours ſur la terre, ne leuerez vous iamais les yeux
en haut pour regarder le Ciel; iuſques à̀ quand, &
combien de temps vous forgerez vous des Dieux à
voſtre fantaiſie, croirez vous touſiours, que c’eſt le
veau d’or qu’il faut adorer. Oüy, Monſieur, ce ſont
ces impies, & ces ſacrileges, qui ſont les autheurs de ces
malheureux Edits, & qui ſont cauſe qu’on vous fait
monter la promiere fois en celieu poury forcer par
voſtre preſence les ſaimenas de la Compagnie, &
F iij