DV TEMPS.
165
abandonnaſſent pour leur manquer de parole, on
les faiſoit monter aà des ſoixante millions. Enfin
ce qu’il y auoit de plus eſtrange eſtoit, de ce que
s
l’on choiſiſſoit des ſujets & des prerextes ſpecieux
pour couurir ce brigandage, parce que dans ces ſom¬
mes immenſes & prodigieuſes, l’on y vouloit com¬
prendre la penſion de la Reyne d’Angleterre, & cel¬
le de quelques Princes eſtrangers, & de nos Alliez,
auec la deſpenſe & les reparations des chemins pu¬
blis. Que toute cette deſpenſe eſtoit trop iuſte,
pour la mettre ſous le titre des Comptans. Car pour
 la Reyne d’Angleterre c’eſtoit vne Princeſſe lquel¬
le eſtoit Tante du Roy, & ainſi par le deuoir de la
nature, le Roy luy deuoit ce ſecours & cette aſſi¬
ſtance. ll luy deuoit pareillement par ſa vertu, eſtant
de la generoſité́ des grands Princes, d’eſtre touchez
des mal-heurs de ceux qui portent des couronnes, &
de leur donner vn azyle & de quoy ſouſtenir leur
grandeur. Que c’eſtoit done faire iniure au Roy de
vouloir eſtouffer ſa magnificence & ſa liberalité, c’e¬
ſtoit ruiner ſon bien-fait, qui eſt le plus grand de
tous les crimes.Que c’eſtoit cette ſorte de deſpenſes
qu’il falloit publier, & non pas les tenir ſecretes,
parce qu’outre que les vertus eſclatantes des Princes
les font regner dans le cœur de leurs ſubjets, & que
c’eſt par là principalement qu’ils regnent, elles en¬
tretiennent encore le credit & la repuration chez
les eſtrangers & chez les voiſins, dautant que le bien
plaiſt à tout le monde, & qu’il ſe reſpand par tout.
X ij