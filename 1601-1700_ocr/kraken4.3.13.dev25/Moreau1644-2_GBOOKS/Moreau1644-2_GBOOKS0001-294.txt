DV TEMPS.
253
ſeize du preſent mois & an, Signées, LOVIS, & ſur
le reply par le Roy la Reyne Regente ſa Mere pre¬
ſente, de Gve e  AvD, & ſellées du grand Seau
de cire jaune ſur double queuü̈e; Par leſquelles ledir
Seigneur ordonne & veut qu’il ſoit inceſſamment
eſtably vne Chambre de Iluſtice, compoſeée de nom¬
bre d’Officiers de ſesCours Souueraines, auec pouuoir
deproeder à la recherche des exactions, violences
extorſions qui ont eſté commiſes dans les Prouinces
du Royaume, tant en impoſition que leuée de de¬
niers, Taille, Taillon, Subſiſtance ou autres, de
quelque nature qu’ils puiſſent eſtre; comme auſſi des
abus, maluerſations & diſſipations commiſes en ſes
Finances, ſelon qu’il eſt plus au long porté par leſdi¬
tes Lettres: Concluſions du Procureur General du
Roy, Tout conſideré: LADITE COVR a ordon¬
neé́ & ordonne, Que leſdites Lettres ſeront leies, pu¬
blíes, l’Audience renant, & regiſtrées au Greffe d’i¬
cclle, pour eſtre executées ſelon leur forme & teneur,
& copies d’icelles enuoýes aux Bailliages & Seneſ¬
chauſſées du reſſort, pour yeſtre pareillement lëes,
publiées & regiſtrées, ſans prejudicier aux priuilegiez:
& ſuiuant l’arreſté contenu au regiſtre, que les deniers
 qui prouindront des amendes & confiſcations, ſui¬
uant leſdites Lettres, ſeront portez à l’Epargne.
Fait en Parlement le dix-huict luillet mil ſix cens
quarante huict. Signé, Dv TILLET.
Collationné aux Originaux par moy Conſeiller
Secretaire du Roy & de ſes inances.