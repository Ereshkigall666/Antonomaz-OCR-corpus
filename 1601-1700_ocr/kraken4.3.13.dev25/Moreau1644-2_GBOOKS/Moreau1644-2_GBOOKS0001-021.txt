HISTOIRE
ce qu’elle auoit touſiours eſté le plus fort rempart
de la liberté publique, & comme le Sanctuaire dans
lequel s’eſtoient touſiours conſeruées les Loix fon¬
damentales de l’Eſtat.
Ie pourrois rapporter icy ce qui s’eſt paſſé pen¬
dant la Regence dans le Parlement de Paris & dans
les autres Compagnies, mais bien qu’il y ayt beau¬
coup de choſes memorables, & dignes de la po¬
ſterité, ie craindrois de défigurer mon ouurage
en repreſentant les maux que nous auons ſoufferts,
& diminuer la ioye publique, ſi ie meſlois le calme
auee la tempeſte, & nos beaux iours auec des nuicts
aſfreſſas & obſcures, pleines d’épouuante & d’é¬
tonement. Ie ne pretends donc parler que des reme¬
des, & non point des deſordres de l’Eſtat: de ſorte
que s’il ſe rencontre quelque emotion dans la ſuite
de mon Hiſtoire, c’eſt par ce qu’ils ne peuuent ia¬
mais produire leurs effets qu’auec quelque ſorte d’a¬
gitation, qui en augmente touſiours la force, & qui
 acheue entierement la gueriſon.
Au commencement de la Regence, la direction
des Finances qui ſont les nerfs de tous les Eſtats, &
qui en font la bonne ou la mauuaiſe fortune, ayant
eſté donnée à Monſieur le Preſident Bailleul, hom¬
me d’vn eſprit doux & poly, mais qui n’auoit iamais
eſté eſleué dans cette ſorte d’affaires; cela donna
lieu au ſieur d’Emery qui auoit acquis quelque con¬
noiſſance dans les Finances par la difference des em¬
ploys qu’il auoit eus, de ſe donner toute l’authorité