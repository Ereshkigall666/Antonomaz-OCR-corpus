DV TEMPS.
13.
leans: Les autres ſouſtenoient qu’il falloit executer
inceſſamment l’Arreſt. Leur raiſon eſtoit, qu’en¬
core que Monſieur le Duc d’Orleans aſſeuraſt que ce
n’eſtoit point pour eluder l’effet de l’Arreſt; neant¬
moins qu’il y auoit des perſonnes qui abuſoient de
ſa bonté, & qu’ils auoient eſté́ bien informez, que
dés le Samedy apres l’Arreſt du Parlement rendu,
l’on auoit enuoyé des Courriers en diligence auec
Lettres de cachet, portant deffenſes aux Intendans
de deſemparer, & ordre aux Gouuerneurs des Pro¬
uinces d’empeſcher l’execution de l’Arreſt de la
Cour. D’ailleurs comme les Prouinces eſtoient dans
l’impatience de receuoir quelque ſoulagement des
deliberations du Parlement, il ne pouuoit eſtre dif¬
feré pour quelque cauſe que ce fuſt. Que ces dernie¬
res paroles eſtoient bien eſloignées de ce que la Rey¬
ne leur auoit fait dire par les gens du Roy, qu’ils ſe
haſtaſſent promptement d’apporter les remedes que
l’on attendoit d’eux, ain que toutes les Prouinces
fuſſent ſoulagées, & que les particuliers ne ſouffriſ¬
ſent pas plus long-tẽps dans la ceſſation de la luſtice.
Car ſi tous les iours on leur venoit demander des ſur¬
ceances, ils conſommeroient des années entieres, &
peut-eſtre inutilement en leurs deliberations, par¬
ce que comme les Deputez qu on enuoyeroit au lo¬
gis de Monſieur le Duc d’Orleans ne pourroient
rien reſoudre, & que tout deuoit eſtre porté aux
Compagnies, ce ſeroient encore de nouuelles pro¬
poſitions ſur leſquelles il faudroit deliberer, & ainſi
P