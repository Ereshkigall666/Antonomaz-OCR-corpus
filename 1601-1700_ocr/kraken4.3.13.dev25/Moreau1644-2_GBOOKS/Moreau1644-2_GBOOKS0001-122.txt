DV TEMPS.
choſe publique dans Paris que la liberté́ de Monſieur
le Duc de Beaufort a efté predite deux ans aupara¬
uant qu’il ſe ſoit ſauué du Bois de Vincennes. Telle¬.
ment que le peuple faiſant reflexion ſur toutes les
Propheties, dont la pluſpart eſtoient deſia arriué́es,
il ſe perſuada facilement ee qu’il ſouhairoit, & creut
dés lors la ruyne des Partiſans, & de tous ſes autres
tyrans infaillible. Ce qui le confirma encore dans
cette penſée fut de voir que les premieres propoſi¬
tions faites dans la Chambre deS. Loüis par les De¬
putez des Compagnies Souueraines, alloient à re¬
uoquer le party des Tailles, qui eſtoit le plus grand
de tous les partys du Royaume & la plus grande
tyrannie.
Il y eut auſſi vn autre rencontre qui acheua de
faire croire au peuple que les choſes ſeroient heu¬
reuſement changé́es, ſçauoir la diſgrace du ſieur
d’Emery qui arriua en meſme temps. Cét homme
de baſſe naiſſance, fils d’vn Marchand de Lyon qui
auoit fait banqueroute, & qui auoit luy- meſme eſté́
condamné à vne punition exemplaire par la propre
bouche du deffunct Roy, à̀ cauſe d’vn vol extraordi¬
naire qu’il auoit fait lors qu’il eſtoit Controlleur de
la Maiſon du Roy, qui s’eſtoit fait vn Paradis beau¬
coup pire que celuy de Papyas & de Mahomet, ce
digne perſonnage apres tout cela eſtoit neantmoins
monteé à vn ſi haut point d’honneur & de credit,
qu’il n’y auoit point de puiſſance qui ne luy rendiſt
hommage. Tellement que le peuple fut bien aiſe de
M iij