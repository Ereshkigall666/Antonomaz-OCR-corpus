78
HISTOIRE
momens quiſe perdoient pour l’execution de l’Ar¬
 reſt d’vnion, qui auoit eſté reſolu deux fois, & meu¬
rement deliberé. Il y en eut qui citerent meſme
les Quadrains de Pybrac, l’hais ces mots de Puiſſance ab¬
ſoluë, &. Enfin toutes les opinions furent appuyées
de ſi beaux raiſonnemens & de choſes ſi curieuſes,
que Monſieur le premier Preſident teſmoigna en
ſortant, qu’il auroir ſouhaité́ que la Reyne eut eſté
preſente à̀ la deliberation, parce que ſans doute elle
auroit elle méme agreeé l’Vnion, à laquelle l’on s’op¬
poſoit auec tant d’opiniaſtreté.
Quelques Feſtes eſtant encore ſuruenuës qui obli¬
gerent le Parlement de prendre le Landis, afin d’a¬
uoir quelque relaſche; la Reyne s’aduiſa de cherchei
quelque coõ̃ſeil qui fuſt moins interreſſé que le ſien.
Pour cét effet elle enuoya querir Monſieur de
Chaſtau-neuf, cy-deuant Garde des Sceaux, au¬
quel elle propoſa l’Eſtat des affaires, pour voir ou
iroit ſon aduis & ſon ſentiment, & qu’elle voye ſe¬
roit la plus ſeure & la plus legitime.
La Conference fus longue, dans laquelle l’on tient
que Monſieur de Chaſteau-neuf, repreſenta à la
Reyne l’authorité des Compagnies Souueraines, &
le peril dan lequel elle mettoit tout l’Eſtat, ſi elle
vouloit leur oſter les priuileges & les prerogatiues
 qui leur auoient eſté́ touſiours conſeruées. L’on dit
qu’il toucha méme dãs le particulier quelques deſor¬
dres du Royaume, & que la concluſion fut de traiter
les affaires auec douceur, le plus qu’il ſeroit poſſible,
& de donner ſatisfaction à toutes les Compagnies.