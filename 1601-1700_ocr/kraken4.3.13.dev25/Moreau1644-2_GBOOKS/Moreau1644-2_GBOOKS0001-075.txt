HISTOIRE
ſterité verra dans cét exemple, & en pluſieurs au¬
tres l’obeiſſanceaueugle des Officiers, & comme ils
ont touſiours ſouffert qu’on les ayt perſecutez pour
la cauſe publique, ſans reclamer ſeulement en iu¬
ſtice contre ces ordres violens, que l’on ſç̧auoit
bien ne proceder point du Prince, mais de leurs
propres ennemis.
 Le matin les Compagnies ayant donc eſté ad¬
uerties de la violence qui auoit eſté faite à leurs
confreres la nuict precedente, & à main armée,
comme ſi c’euſſent eſté des voleurs publics, elles
deputerent vers le Parlement pour aduiſer aux
moyens de faire entendre à la Reyne qu’elle auoit
eſté́ ſurpriſe dans cette occaſion par des perſonnes
qui eſtoient mal intentionnées à ſon ſeruice, & à
l’honneur de ſes Officiers. Mais comme le iour pre¬
cedent les aſſemblées auoient eſté remiſes au Lun¬
dy d’apres la Trinité, afin d’expedier les parties au¬
parauant les Feſtes, l’on ne pû̂t rien mettre en de¬
liberatĩ, quelques-vns s’imaginans que leurs plain¬
tes ſeroient mieux écouté́es lors qu’on auroit dõné́
temps à la colere de la Reyne, & que la chaleur ne
ſeroit pas ſi grande dans les eſprits. D’ailleurs ce
iour eſtant deſtiné pour alleraux priſonniers, l’on
ne vouloit pas differer le ſecours que l’on auoit ac¬
couftumé de rendre aux miſerables, qui atten¬
doient la Cour auec impatience.
Cela ne ſe paſſa pas neantmoins ſans grande
contradiction:car encore qu’il y euſt Arreſt du iour
precedent