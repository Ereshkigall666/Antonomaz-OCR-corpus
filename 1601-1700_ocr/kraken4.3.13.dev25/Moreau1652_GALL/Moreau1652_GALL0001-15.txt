8
armes, qu’à chaſſer & dompter par vn ordre bien eſtabli, &
par vn mouuement d’vne parfaite charité, les parricides qui
lont parmy nous. Pouruoyons à noſtre ſalut, & ſoyõs ſages aux
deſpens d’aucunes villes de cette Prouince, qui ſe ſont per¬
duës pour auoir eſté trop indulgentes aux traiſtres qu’elles
auoient en leur ſein, leſquels ont eſté ſi perdus de ſens, que
de fauſſer la foy donnée à Monſieur le Prince leur legitime
Couuerneur, & d’appeller & de ſe rendre ſans coup ferir la¬
chement & ignominieuſement au ſatellite & au recors de Ma.
zarin le Comte d’Harcourt, qui fait tous ſes efforts pour re¬
ſtablir en cette Prouince noſtre dernier Tyran ſon beau-fre¬
re le Duc d’Eſpernon, & pour releuer le Chaſteau Trompete
& ſon Palais de Puypaulin, à la confuſion & à la totale ruine
du Parlement, de la Ville & de la Prouince. Encourageons en
vne ſi iuſte & ſi ſaincte entrepriſe, encourageons nos con-bour¬
geois, donnons leur du cœur, animons les par noſtre exem¬
ple, & faiſons que toute la ville en general eſpouſe les ma¬
gnanimes reſolutions, qui ont eſté priſes en l’ormaie, pour
le ſeruice de Monſieur le Prince, qui eſt inſeparable de celuy
du Roy, afin que nous aidions Son Alteſſe victorieuſe de don¬
ner le dernier coup à la tyrannie Mazarine, comme nous
luy auons donné les premiers coups. Faiſons que la fatale
cheute de ce Coloſſe paiſtri de boue & du ſang du peuple, ſe
doiue à noſtre valeur aſſiſt́e de la vaillance de Monſieur le
Prince, & ſur tout de la grace diuine, la quelle nous venons
de receuoir de ſi bons & heureux auſpices par la Colombe de
l’Ormaie. Amen.
G. Bourdelois, Aumoſnier de l’Ormaie.

9
¬
1
¬4
9 E
