11
de Paris, a fait pour la gloire de l’vn, & de l’autre; ſa Ma¬
eſté eſt pieuſe, elle s’attendrira à vos ſupplications, & à vos
raiſonnemens; Allez de là trouuer ſon Alteſſe Royale, ne
feignez point à luy dire, qu’eſtant vn grand Prince, comme
il eſt fils, frere. & oncle de trois gtands Rois, il n’appar¬
tient qu’à luy de faire la paix, ſi vtile pour la grandeur
Royale, ſi neceſſaire an bien de l’Eſtat, & ſi deſireée du Par¬
lement, & de toute la France. Cette Alteſſe, ſçait-on bien.
eſt laſſe de nos diuiſions; elle ayme mieux voir de meurer
le Roy dans ſon Louure. que dans les deſerts de S. Ger¬
main. Ces deux puiſſan ces vaincuës, il faudra que ce grand
Heros, ce grand Alexandre le Prince de Condé, cedeà2
ſes pniſſances ſuperieures. Auſſi ie ne doute point, que tou¬
tes ces perſonnes ſacrées, abandonnans-là le Perturbateur
du repos Publicq, ne reuiennent à Paris la Paix à leur c¬
ſté́, que tous les Pariſiens ſous le nom de tous les François,
receuroat auecques leurs Maieſtez ſacrées, comme leplus
grand bon-heur dont le Cel leur puiſſe donuer la iouyſ¬
ſance. Acheuez cét ouurage, ie viens de vous en faire l’é¬
bauche, & ſi vous y prenez bien, & que vous y reüſſiſſiez,
croyez que toutes les belles, & les grandes ations de vo¬
ſtre vie, qui vous ont rendu vn ſi grand homme, cederont
eacore à celle-cy, deredonner leurs Maieſtez à leurs Peu¬
ples, la Paix à la France, & l’honneur, & la gloire de ce
bon ſuccez, à ’Auguſte & celebre Parlement de Paris.
Volà ce que ie ſouhaitte pour voſtre parfaite gloire, Mon¬
eur le Mareſchal; trauaillez y de la meſme ſorte que le
Ciel vous y coue, & que mon deuoir vous en coniure.
FIN.