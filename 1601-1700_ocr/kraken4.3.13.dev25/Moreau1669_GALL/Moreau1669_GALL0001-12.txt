57

Aſſez a troublé noſtre ioye
Leur inſolente cruauté,
Aſſez de leur auidité
Nous auons tous eſté la proye,
Ces gens de tous hays & crains,
Perdent meſmes leurs Souuerains
La diſettes de leurs Prouinces,
Oſte la force à leurs proiets,
Et l’incommodité des Princess,
Vient de celles deleurs ſubiets.
9
Le retour de ces iours plus calmes,
Signalera voſtre Vertu,
Releuer l’Eſtat abatu
C’eſt cueillir d’eternelles Palmes,
Rendez de mon Roy, quoy qu’Enfans
Leregne heureux & Triomphant,
Et monſtrenz à toute la France
Par de propices changements,
Que les loix & voſtrc prudence
En ſont les plus forts fondements.
