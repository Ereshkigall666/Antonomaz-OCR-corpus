390 DES MOVVE MENS,
& reprint ſon chemin pour ſe rejoindre à ſon General,
qui ſe retiroit à Bourdeaux en triomphe, ayant neant¬
moins trouvé dans la reueuë de ſa trouppe que Duver¬
ger & Veniel, Capitaines dans le Regiment du Parle¬
ment, & Pierron, Enſeigne d’vne Compagnie Bour¬
geoiſe, auoient eſt́ faits priſonniers, & menez dans le
bord de l’Admirail du Conte du Doignon. Dans l’vne
ou dans l’autre de ces occaſions, Viaut, Major du Re¬
giment du Parlement, Fontanieux, Lieutenant d’vne
Compagnie Bourgeoiſe, Ducornet, Roquette, Ca¬
pitaines de la Ville, Labaille dit le Guit, Enſeigne de
la Compagnie du ſieur d’Eſpagnet, Laſſus Sergent de
Roquette, Saffore Capitaine de Nauire, Taranque fils,
ſuiuant les piſtes de ſon pere, Suaut Greffier de la grand¬
Chambre, Boulere le jeune, Sage, Vincens le cadet,
tous Bourgeois & volontaires, & nombre d’utres,
baillerent des marques ſenſibles de leur generoſité. Et
ces attaques furent bien ſi rudes, que le Conte du Doi¬
gnon relaſcha le Iendemain à ſept lieües au deſſous de
 Bourdeaux, pour remplir l’Hoſpital de Bourg de bleſ¬
ſez, & les Cimetieres de Blaye de morts.
CETE meſme nuit l’armée du Parlement qui reue¬
noit de S. Macaire, eſtoit bien proche de Bourdeaux,
& on euſt ſouhaité́ qu’elle y euſt encore demeureé, pour¬
ce que l’on apprint qu’à meſme que le Duc d’Eſpernon
auoit ſceu le depart de l’armeée, il l’eſtoit allé aſſieger.
à raiſon dequoy les Marquis de Luſignan & Theobon,
qui en auoient receu l’aduis deſlors qu’ils furet à Prei¬
gnac, furent blaſmez de n’auoir pas retourné ſur leurs
pas, pour faire leuer le ſiege, comme ſans doute ileuſt