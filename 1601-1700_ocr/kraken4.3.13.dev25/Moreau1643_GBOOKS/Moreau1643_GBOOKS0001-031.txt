DE LA GVYENNE,
obſtant les guerres qu’ils firent partemps, & les trou¬
bles qu’ils cauſerent, fondez ſur des pretentions ima¬
ginaires, qu’ils auoient non ſeulement ſur la Guyenne,
mais auſſi ſur la Couronne de France spensé́e creuſe
& maſquée? qui neantmoins frapa tellement l’eſprit de
Henry V. qui auoit vſurpé́ le Royaume d’Angleterre
fur Richard, que ſe preualant de la foibleſſe de Charles
 VI. il ſe fit donner la France par contract que le Pape
Martin V. ne voulut point ratifier, le luy ayant enuoyé
pour l’homologation, reconnoiſſant qu’il n’eſtoit pas
au pouvoir des Roys de diſpoſer de leur Couronne.
Neantmoins il s’y maintint ſi puiſſamment à la faueur
des puiſſantes intelligences qui l’aſſiſtoient, qu’il fit eſta¬
blir en France vne Chancellerie dont les Lettres s’ex¬
pedioient ſous ſon nom, en qualité de Roy de France.
Et de vray il y fit de ſi grands progrez, que s’eſtant ren¬
du le maiſtre du Royaume, il reduiſit Charles VII. à
 eſtre dit le Roy de Bourges. Mais enfin Dieu qui pro¬
tege la France beniſſant les armes de Charles, & fra¬
pant les Anglois de la main d’vne pucelle, il leur fit
honteuſement quitter ce qu’ils auoient vſurpé auec tant
d’audace. Il ne reſtoit plus que laGuyene, dans laquel¬
le ils s’eſtoient cantonnez, contre leſquels Charles en¬
uoya le Conte de Dunois, qui emporta ſur eux Mau¬
leon, Fronſac & Libourne. Ces progrez rendirent. ̀
Bourdeaux le cœur qu’il auoit eu pour la France, & ſe
remettant ſous ſon authorité, il fut fait vne compoſi¬
rion le r. Ianuier 145t. qui eſt bien ſoigneuſement gar¬
dée dedans l’Hoſtel de ville, par laquelle outra les an¬
ciens priuileges qui furent confirmez, on luyendonna