
278 DES MOVVEMENS,
& les deux cadets de Beauroche priſoiiniers, à la veuë
 deſquels le peuple s’anima en telle ſorte, que ſi par la
prudence du Parlement, les ſieurs de Maſſiot & de Bor¬
des Conſeillers en la Cour, ne fuſſent allea au deuant
en qualité de Comimiſſaires, & ne les euſſent fait mener
en la Conciergerie pour les mettre aà l’abry de cette
fureur, leurs vies n’euſſent point eſté en aſſeurance.
Cette entrepriſe fut ſuiuie d’vne ſeconde plus hardie:
car le Marquis de Luſignan, qui commandoit les armes
de Bourdeaux, print quelques Galiottes & autres vaiſ¬
ſcaux, ſur leſquels il fit monter cinqà ſix cens hommes,
aà deſſein de battre les Eſpernoniſtes, qui auoient deſ¬
cendu iuſques au Tourne, qui eſt à trois lieü̈es de Bour¬
deaux. Mais il ne peuſt aller par cette maré́e plus haut
que l’IſleS. George, où̀ il n’euſt pas moü̈illé, qu’il ap¬
print que les ennemis auoient reſolu de ſe ſaiſir de trois
ou quatre Galions, qui eſtoient dans le Port du Tour¬
ne: ce qui luy donna ſujet de commander le Cheualier
Thibault auec deux Galiottes pour les reconnoiſtre, le¬
quel, les ayant recontré́ ſur ſa route, pouſſa auec tant
de vigueur, qu’ils furent contraints de ſe retirer ſans ef¬
fet. Ces diuers partis auoient des deſſeins differens. Le
Marquis penſoit monter juſques à Cadillac, & forcer
les retranchemens que les ennemis auoient fait à̀ Paillet,
bien proche du bord de la riuiere. Les Eſpernoniſtes au
contraire s’aduançoient vers Bourdeaux. Mais comme
le bruit de cette petite attaque, qui auoit eſt́ faite ſur
l’eau par le Cheualier Thibaut, leur donna quelque
ſoupçon que le Marquis auoit enuie de porter ſes armes
plus auant, ils firent reculer juſques à Portets le Regi¬