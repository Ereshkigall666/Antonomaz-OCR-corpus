LIVRE TROISIESME. 24S
l’authorite Royale, & la mettre dans le meſpris,
au lieu d’en affermir le repos. l eſt juſte que les
uges rendans la juſtice, ſoient aſſeurez contre
la violence que l’on pourroit exercer contre eux,
 pour les rendre plus puiſſans & plus genereux à
bien faire, & non pas plus hardis d’attaquer la
Royaute, &? de faire ouvertement la guerre à
leur Roy, lors qu’il leur tend les bras pour les
receuoir en ſa grace. Les Officiers de noſtre Cour
de Parlement de Bourdeaux ſe peuvent-ils plain¬
dre de noſtre juftice, ſi, apreZ auoir traitté a¬
uee tant de meſpris noſtre authorité, & auoir
fait vn ſi mauvais vſage de la puiſſance que nous
leur auons deposée, nous la retirons de leurs
mains, puiſque en meſme temps &? ſans pou¬
voir, ils entreprennent pour leur intereſt particu¬
lier, d’interdire vne Cour toute entiere de la
fonction que nous luy auons donnée. ous vou¬
drions bien diſſimuler toute cette mauvaiſe con¬
duite; mais-nous craignons qu’vn ſi mauvais
exemple ne donne la hardieſſe d’attenter contre
noſtre authorité. Les actfions des Magiſtrats
ſont de grande conſequence; elles paſſent dans le
public; qui croit ſouvent deuoir imiter ceux que
leur ont eſte donnez pour regle de leur conduite,
que les habitans de noſtre ille de Bourdeaux
ont reconnues ſi mauvaiſes, qu’ils ont deputé l’v!
Hh ij