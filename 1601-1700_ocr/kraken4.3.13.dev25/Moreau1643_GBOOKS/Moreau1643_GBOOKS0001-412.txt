LIVRE QVATRIESME. 35
quel d’entr’eux ſe viſiteroit le premier. Le Duc d’Eſ¬
pernon fuſt à̀ Bourg, croyant inuiter le Conte à le voir
par droit de voiſinage. Mais il demeuroit dans ſon bord,
diſſimulant ne ſç̧auoir pas ce qui ſe faiſoit à terre. Il fa l¬
lut enfin par le beſoin que le Duc d’Eſpernon
en auoit, qu’il s’humiliaſt, & qu’il rendiſt la pre¬
miere viſite au Conte, qui le receut auec grande ciuilité,
& le regala ſplendidement dans ſon Admirail.
I eſt vray que les approches des trouppes que le
Duc d’Eſpernon fit faire de tous coſtez, obligerent le
Parlement de ſonder pour vne derniere fois la voye de
l’accommodement; Et à cet effet ils deputerent à Blaye
les ſieurs de Pommiers, Doyen de la Cour, Suduiraut,
Blanc de Mauveſin, Eſpagnet & Martin Conſeillers,
Duſault, Aduocat General. L’Hoſtel de Ville joignit
à eux le ſieur de Conſtant Iurat, & Blanc Procureur
Syndic, pour renoüer les conferences auec le Mareſ¬
chal de Praſlin. Mais ils trouverent que pour auoir
changé de lieu, il n’auoit pas changé la trempe de ſon
eſprit; Et tant s’en faut qu’ils y peuſſent rencontrer
quelque adouciſſement, qu’aucontraire ils le trouve¬
rent plus fier, & leur diſoit aſſez ingenuëment que les
affaires n’eſtoient plus eu eſtat pour tenir les articles
qui auoient eſté auparauant accordez; Que bien loing
de faire eſloigner le Duc d’Eſpernon de ſon Gouverne¬
ment, comme il auoit promis, il pretendôit luy faire
maintenir, & le faire reconnoiſtre, puis qu’il auoit la
force en main; Que le Chaſteau Trompette qui auoit
eſté abbatu deuoit eſtre reſtably, ou’en tout cas deposé
ſous la garde des Iurats, ou de quarante Bourgeois, qui
 D dd ij