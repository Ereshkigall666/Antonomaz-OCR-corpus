LIVRE TROISIESME. 293
par execution & vente de leurs meubles. Le premier
Preſident & le ſieur de Monteſquieux ſon gendre, ny
furent point obmis. Ils eſtoient taxez à mil frans chaſ¬
eun. Les uiſſiers toutefois auoient du reſpect pour
eux, & conſideroient leurs meubles comme des choſes
ſacré́es. Le ſieur de Geneſte s’en plaignitaà la Cour, qui
 par ſon Arreſt, leuant ce ſcrupule, les rendit eſgale¬
ment ſujets à la loy de la neceſſité, & les meubles du
premier Preſident reſponſables de l’vne & de l’autre
taxe. Cette façon d’agir fit eſclat, & fit entendre aà̀
ceux qui vouloient de I’employ, qu’il y auoit de l’ar¬
gent. Enſorte qu’à ce bruit beaucoup de Nobleſſe ſe
rendit à Bourdeaux. Il falloit les faire ſubſiſterattendant
qu’ils fuſſent employez. Et pour cet effet, il fut arreſté
que les Commiſſaires du Conſeil de Police, les diſtri¬
bueroient dans les maiſons Bourgeoiſes, & celles de
Meſſieurs du Parlement: ce qui pourtant ne fut pas
exeeuté́, pource qu’on ne demeura pas long-temps aà
 leur donner employ. La paix, que le ſieur de Comen¬
ges auoit proposé, ne fut pas rebutée, que l’on apprint
 que le ſieur Duburg Conſeiller au Parlement, traittoit
à Paris où il eſtoit la paix à la ſourdine, fans ordre de ſa
Compagnie, & au prejudice du pouvoir des Deputez
 qu’elle y anoit; & qu’il parloit de reünir les cœurs du
Parlement & du Duc d’Eſpernon. Il entreprenoit vn
ouvrage bien difficile, & moralement parlant impoſſi¬
ble. Il faut croire qu’il agiſſoit par tendreſſe. Neant¬
moins la hauteur de cette entrepriſe, & la connoiſſance
deſes conuerſations ordinaires, rendirent ſa negocia¬
tion ſi fort ſuſpecte au Parlement, que ſur la plainte du
Oo ij