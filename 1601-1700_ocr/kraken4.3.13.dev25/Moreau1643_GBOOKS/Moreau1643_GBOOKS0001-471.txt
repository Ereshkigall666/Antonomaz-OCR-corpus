454 DES MOVVEMENS,
dans les articles d’eſcourer les remonſtrances du Parle¬
ment & de la Ville, ſur beaucoup de points qui n’auoiét
pointeſté reſolus. S’eſtant aſſemblé, il deputa le ſieur
de Lauie, Aduocat Gëneral, pour ſe joindre encore
aux autres Deputez, qui eſtoient à Paris. L’Hoſtel de
Ville, & les cent & trente firent auſſi leurs aſſembĺes
pour ce meſme ſujet. Le ſieur de Pontac Iurar; qui ſe
preſente auec reſolution à toutes les actions d’honneur,
s’offrità celle-la. Le ſieur de Conſtant ſon Collegue,
ne vouloit pas la laiſſer eſchapper. I ne pouvoit pas la
diſputer à ſon ancien; il ne vouloit pas non plus luy ce¬
der l’honneur de la parole, ny perdre vne ſi belle ocea¬
ſion pour faire vn voyage en Cour. Plus il le demandoit
auec ciuilité, plus le ſieur de Pontac le conteſtoit auec
fermeté. Enfin les amis l’emporterent ſur luy, & firent
relaſcher cet aduantage en faueur du ſieur Conſtant,
qu’il n’euſt pas ſans doute recherché auec tant de paſ¬
ſion, s’il en euſt preueu l’éuenement. Si bien que les
ſieurs Conſtant & Blanc, Procureur Syndic, furent les
Deputez de l’Hoſtel de Ville. Les cent & trente nom¬
merent les ſieurs de Lameſas Aduocat, & André Min¬
uyelle, Bourgeois de robe courte. Comme le Parle¬
ment & la Ville eſtoient encore dans l’vnion, il fallut
conſulter les cayers de ces deputations, afin qu’agiſſa nt
de concert, on peuſt agir plus efficacement. On nom¬
ma pour cet effet des Commiſſaires, qui ſe rendirent
auec les lurats & autres Deputez chez le Preſident La¬
trenne, où toutes les propoſitions furent reſoluës par
articles. Entre leſquelles la principale eſtoit, qu’on de¬
manderoit inceſſamment au Roy qu’il luy pleuſt donner