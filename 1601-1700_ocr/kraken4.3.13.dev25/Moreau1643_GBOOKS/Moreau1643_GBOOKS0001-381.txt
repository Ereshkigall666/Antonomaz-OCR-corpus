364 DES MOVVEMENS,
A l’iſſuë du Conſeil, qui ne tint pas long-temps,
pource que la nuicteſtoit proche, Lamote Guyonnet,
Mareſchal de bataille, receut l’ordre de ſommer les aſ¬
ſiegez de ſe rendre, dont ils firent refus. Si bien que le
Marquis de Saulvebeuf, que l’on ſouſtenoit ſous les
bras, diſpoſa les attaques, & commanda qu’on tiraſt le
canon, lequel ne fiſt pas grand effet en ſes premiers¬
coups: en ſorte qu’il fuſt aduancé juſques au pied de la
barricade qui eſtoit proche de l’Egliſe. Sur le meſme
temps il fut donné aduis qu’vn eſcadron de Caualerie
paroiſſoit ſur l’autre bord de la riuiere. On creut qu’il
vouloit trauerſer pour ſecourir le bourg. Il fuſt trouvé
à propos que le Marquis de Theobon allaſt s’oppoſer au
paſſage, auec Beaupuy Mareſchal de Camp, & deux
Compagnies de cheuaux legers. Et à meſme on fit ad¬
uancer le Marquis de Luſignan, qui eſtoit à̀ la teſte de
l’arriere-garde, pour faire l’attaque de ce retranche¬
ment, le quel fuſt ouvert à la premiere voleé́e, & ache¬
 ué de rompre par l’ardeur des ſoldats, & des Chefs qui
les commandoient: ce qui effraya ſi eſtrangement les
Eſpernoniſtes qui eſtoient renfermez daãs l’Egliſe, qu’ils
demanderent la vie ſauve. Mais le Marquis de Saulve¬
beuf ne les voulut receuoir qu’à̀ diſcretion, ce qu’ilsac¬
cepterent, ſçachant bien qu’il n’y a rienà riſquer auec
vne ame genereuſe. On roula d’vne meſme main le ca¬
 non au deuant du Chaſteau que Petro-Paulo comman¬
doit, lequel ne fuſt pas ſommé qu’il offriſt de ſe rendre.
Et ayant luy-meſme dreſſeé́ la capitulation, elle fuſt re¬
formeée, & reduitte àleur donner la vie ſauve, & la li¬
berté de ſortir auee le mouſquet ſur l’eſpaule, apres la¬