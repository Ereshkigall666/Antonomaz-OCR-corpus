de Hieruſalem, lors qu’il voulut piller les threſors qui e¬
ſtoient deſtinez pour le ſoulagement des orphelins & des
vefues. Pompee apres auoir eternellement prophané la
meſme Egliſe, fut bien puny par Cœſar de la faute qu il a¬
uoit commiſe. Marcus Craſſus fut bien cruellement maſſa¬
cré pour auoir deſrobé toures les richeſſes de ce ſainct &
 ſacre edifice. Pharaonfut bien ſubmergé par les eaux pour
las oppreſſions qu’il faiſoit à la Synagogue, qui eſtoit la ve¬
ritable figure de noſtre Egliſe. Sennacherib Roy des Aſſy¬
riens, eut bien la teſte tranchée par ſes propres enfans pour
l’auoir auſſi perſecutée. Autiochus fut bien ſi outré de puã¬
teur & de corruption, que perſonnc ne pouuoit demeurer
aupres de luy, pour auoit voulu introduire l’Idolatrie dans
la Congregation des Fidelles. Herode, Neron, Domitien,
Diocletian, Maximien, Conſtance, & pluſieurs autres pe¬
ſtes du genre humain, ont bien receu vne fin conforme à
leur abominable vie. Et noſtre Prince pour s’attaquer & à
Dieu & aux hommes, ne ſeroit pas puny de ſes crimes? ce¬
la n’eſt pas poſſible, le Maiſtre de l’Vniuers & noſtre Monar¬
que ſont trop Iuſtes, pour laiſſer des outrages ſi abomina¬
bles impunis, & pour ne pas exterminer celuy qui vouloit.
ruiner a gloire de l’vn, & s’emparer de la dignite de l’autre.
Si Diagoras & Theodorus n’euſſent pas veſcu en des ſenti¬
mens ſi funeſtes à toute la Nature, la terre qui les ſouſte¬
noit, n’auroit pas eſté ſi criminelle de leur rendre cét offi¬
ce, & le feu qui les bruſle ſans les purger de leur offenſe,
 s’employeroit peut-eſtre en faueur de quelque autr victi¬
me. C’eſt pourtant vne connoiſſance que celle de Dieu, que¬
 toutes les ames capables de raiſon doiuent acquerir, ou en.
 ce monde par la lumiere de la grace, ou en l’autre par celle
des flâmes infernales. Ouy, celuy qui remplit tout l’Vni¬.
 uers, qui agit immediatement par tout, ſuiuant l’excellen¬
ce de ſa Nature, qui eſt d’vne façon generale, par eſſence,
par puiſſance, & par preſence en toutes choſes, & par grace,
d’vne maniere ſpeciale & particuliere en quelques autres,
qui nous touche dedans & dehors, qui fait ſubſiſter les ma¬
tieres, & les formes qui gouuerne les Elemens, qui lance les