10
HARANGVE
I ACQVES Comte de Coligny mourant victorieux à la
bataille de Rauenne; & G As PAR ſon frere Mareſchal
de France à Acqs, conduiſant l’armée de Francois I.
en Guienne; apres auoir porté́ la terreur & l’effroy dans
l’Italie, aux guerres de Charles VIII. & de Loüys XII.
& dans la Grece au ſiege de Metelin, contre le Turc,
& remply toute la terre de leur renommée; Il voyoit
GAS PARII. du nom Comte de Coligny victorieux
à labatalle de Cerizoles, conquerant dans le Boulon¬
nois, & reueſtu des charges de Colonel de l’Infante¬
rie Francçoiſe & de grand Admiral de France; F AN¬
cors Comte de Coligny ſon Ayeul, Lieutenant Ge¬
neral des armées du Roy Henry IV. à dix-neuf ans,
contraindre le Mareſchal de Danuille ſon Couſin auec
des forces ineſgales, de leuer le ſiege de Montpelier;
triompher de la defaite de cinqcens Gentilshommes
commandez par Saueuſe, en ſuite des Barricades de
Tours, où il ſe ſignala pour la deffence du Roy Henry
III. comme auſſi au combat d’Arques & au ſiege de
Chartres. Il regardoit ſon Pere couuert des lauriers
qu’il auoit cueillis, en gagnant la fameuſe Bataille d’A¬
uain, & conquerant pluſieurs places conſiderables ſur
les ennemis, en conduiſant tant au dehors qu’au de¬
dans du Royaume, onze armé́es Royales; & vne infi¬
nité d’autres grandes & belles actions, qui ont conſa¬
cré ſon nom, & l’ont rendu immortel à la poſterité: Et
au deſſus de tout cela, MONSEIGNE VR, il auoit l’idée
 du parfait Heros, dans la perſonne de voſtre Alteſſe,
à qui Dieu ſans doute a donné le veritable Genie de
la guerre; l’Hiſtoire ne luy pouuoir fournir que des