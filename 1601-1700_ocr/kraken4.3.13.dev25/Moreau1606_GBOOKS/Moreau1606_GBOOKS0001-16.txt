FVNEBRE.

eſſais de courage, mais il en voyoit tous les iours des
chef-d’œuures dansvos actions.
Que penſez-vous Meſſieurs, que deût faire le
Duc de Coligny, apres de ſi grands & de ſi beaux
exemples? penſez-vous qu’il peût contempler les
faits heroïques de ſes ayeuls, ſans eſtre touché d’vn
aiguillon de gloire? ſans eſtre piqué du deſir de les
imirer pour ſe rendre digne de leur rang; & pour
groſſir à ſes deſcendants le nombre des exemples de
vertu, qu’il auoit trouuez dans ſa Famille? S’il con¬
ſultoit les mouuements de ſon cœur, il ſentoit
boüillir dans ſes veines, le ſang des victorieux; s’il
regardoit leursimages, il y voyoit l’idee de la parfai¬
te vertu; ſes Peres en luy donnant la vie, luy auoient
donneé leurs inclinations, & le faiſant heritier de leurs
biens, l’ont laiſſeé poſſeſſeur de leur nom, de leurs ver¬
tus, & de leurs exemples. Si la ſtaruë de Ceſar inſpi¬
roit la vertu, ſi ſon image en frappant les yeux re¬¬
nouuelloit la memoire de ſes belles actions, & faiſoit
naiſtre dans les cœurs genereux les deſirs d’aller à la
gloire, par les chemins qu’il auoit tenus, comme dit
Seneque; Si ſes ſtatuës de pierre & de bronze eſ¬
chauffoient l’ame de ceux meſme, qui n’auoient au¬
cune attache à̀ Ceſar, ny par les liens du ſang, ny par
les maximes d’vle meſme Religion, ny par les loix
d’vn meſme pais; quelle impreſſion penſez-vous
que fiſſent dans le cœur du Duc de Coligny, ces
exemples domeſtiques & paternels? croyez-vous
que l’art du Sculpreur & du Peintre, ſoit plus puiſ¬
ſant que la nature’que Ceſar trouue des imitateurs