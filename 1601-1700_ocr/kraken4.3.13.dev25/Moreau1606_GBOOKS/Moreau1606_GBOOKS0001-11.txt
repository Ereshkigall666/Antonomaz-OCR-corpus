HARANGVE
Sang de France; dans les Maiſons de Villars, de Vergy,
de Saligny Princes de Tarente, de Montmorency, de
Laual, d’Entremont, de Ryeux, de Salmes, de Naſſa,
de Polignac, d’Amilton, de Vvitemberg, & de plu¬
ſieurs autres tres-remarquables. Comme les fleuues
qui coulent dans nos campagnes, en portant la beauteé
& l’abondance par tout, en reçoiuent auſſi le tribut
de tous les ruiſſeaux, & ſe groſſiſſent à meſure qu’l
s’aprochent de leur centre; Vous diriez que le ſang de
Coligny, ne s’eſt reſpandu dans toutes les Familles de
France, que pour joindre leur gloire à la ſienne, & que
toutes ſes vertus eſparſes s’eſtoient ramaſſées dans le
deffunt Mareſchal de Chaſtillon, pour donner naiſ¬
ſance à̀ G ASPAR DVCDE COLIGNY, qui deuoit
 apporter vn nouueau luſtre à toute ſa race.
Ie ſçay bien, Meſſieurs, que les auantages que les
hommes reçoiuent de leur naiſſance, ne produiſent
qu’vne gloire imparfaite, & ne meritent qu’vne foi¬
ble recommandation parmy les honeſtes gens: Ie
confeſſe qu’il y a bien plus de plaiſir, de chercher
dans les propres actions d’vn homme, les preues
de ſa nobleſſe, que d’eſuenter pour cela la pouſſiere des
ſepulchres & contreroller toutes les Chartes d’vne
Prouince; car la nobleſſe qui tire ſon origine de la ver¬
tu, ne peutſe conſeruer que par la vertu; ce qu’ont fait
nos ayeuls ne nous touche guiere plus, que ce que
feront nos deſcendans, apres la reuolution de quel¬
ques ſiecles, & ſi nous ſommes deſcheus de leur me¬
rite, que nous ſert l’eſclat de leurs vertus, que pour
faire dauantage remarquer nos imperfections? Et