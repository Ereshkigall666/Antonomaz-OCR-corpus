ne eſtoit en quelque façon plus glorieux, puis qu’il
commandoit aux hommes, & que Iupiter ne gouuer¬l
noit que les Cieux. Numa Pompilius l’vn des premiers,
comme des plus religieux Roys de l’Empire Romain,
eſtoit le grand Fauory des Dieux, conuerſoit familie¬
rement auec eux, eſtoit admis à̀ leurs Conſeils & aà̀ leurs
ſecrets, & n’ignoroit rien de tout ce qui ſe paſſoit dans
leur ſacreé Conclaue. Neantmoins tous ces Princes ont
eſté aſſez moderez, & l’Hiſtoire de leur vie remarque
qu’ils n’ont vſurpé ces titres Diuins qu’à deſſein de ſe
faire craindre & obeïr, & non pas de ſefaire adorer.
Pourquoy penſez-vous qu’anciennement la Royau¬
té eſtoit jointe au Sacerdoce, & que nos Roys tres¬
Chreſtens receuoient quelques ordres Sacrez dans le
temps de leur Couronnement; ſinon pour leur donner
à cognoiſtre que leur vie deuoit eſtre auſſi pure que
leui Miniſtere eſtoit ſainct & releué: & que s’ils ont la
liberté d’approcher les Autels en conſideration de leur
dgnite, commeen vertu de leur caractere, que c’eſt
afin qu’ils y trouuent des lumieres pour mieux condui¬
re leurs Peuples & mieux conceuoir qu’elles ſont les
volontez de Dieu. Ie pourrois, grand Prince, vous
donner le nom Dieu, puis que l’Oracle de la verité le
donne à tous les Saincts: & que tous ceux de l’Ancien
Teſtament qui ont fait quelques actions excellentes
en ont eſteé́ auantagez par la bouche meſme du ſainct
Eſprit. Mais ie craindrois en cela, d’offencer voſtre
modeſtie; Et c’eſt aſſez pour vous eſtre ennemy, que
de publier vos vertus auec vn peu d’exageration. Vo¬
ſtre