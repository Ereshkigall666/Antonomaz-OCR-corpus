DV TEMPS.
77
pouuoit tout au plpaſſer que pour vne forme d’ex¬
hortation, ou d’aduis qu’il donnoit, de conduire les
affaires auec vn tel temperamét, que l’Eſtat qui étoit
deſia tout eſmeu, n’en ſouffriſt aucune diminution.
La Compagnie ayant donc en ſuite delibereé ſur
le dernier Arreſt de caſſation, prononcé en ſa pre¬
ſence, lors qu’elle eſtoit allée au Palais Royal, l’on
fut ſurpris de voir, que pendant deux ou trois iours
que l’affaire demeura ſans eſtre terminée, pluſieurs.
de Meſſieurs & des plus ieunes, auoient fait des ha¬
rangues magnifiques, & qui auoient quelque choſe
 de l’ancienne Rome.
Monſieur le Preſident Blaſmenie s’y fit voir auec
 les plus belles armes, & les plus glorieuſes, que luy
auoit peu fournir ſa propre generoſité & la gran¬
deur de ſon courage.
Monſieur Laiſné, qui ne change auſſi iamais de
 language, dit entre autres choſes, que l’Arreſt du
Conſeil, ne deuoit & ne pouuoit point empeſcher
les bonnes intentions de la Compagnie, & qu’elle
n’executaſt ſes Arreſts auec vigueur pour le repos
public, & pour celuy des particuliers; qu’il y auoit
des Officiers des Compagnies Souueraines, leſquels
auoient eſté arreſtés, & qu’on auoit tranſportés en
des Prouinces eſtrangeres, ſans ſecours & ſans aſſi¬
ſtance de perſonne, qui peut-eſtre à l’heure qu’il
parloit, eſtoient enfermés en des cachots, chargés
de fers & de chaiſnes, à la mercy de ſoldats impitoya¬
bles, & pleins de cruauté; & ainſi que l’on étoit com¬
ptable à Dieu, au oy & au public, des moindres
 iij
¬¬¬
96

1
3

8

1


 .


1
È



 


 