 T
DBV TEMPS.
89
croire, & de leur continuer l’honneur de ſa bien veillan¬
ce avec proteſtation qu’ils eſtoient ſes tres-humbles, tres¬
fideles & tres-obeiſſants ſeruiteurs.
La Reyne ne fit point d’autre reſponce, ſinon que
l’affaire eſtoit d’aſſez grande importance pour en
communiquer à ſon Conſeil, mais que ſans manquer
elle leur feroit ſç̧auoir ſon intention dans le Mardy, qui
eſtoit le iour que le Parlement deuoit rentrer: car le Lun¬
dy il eſtoit Feſte.
L’affaire ayant donc eſté deliberée dans le Conſeil ſe¬
cret, les Miniſtres connurent bien que leurs efforts,
quoy que redoublés pluſieurs fois eſtoient meſpriſés, &
auec Iuſtice: car qui a iamais veu ſe ſeruir des voyes de
eaſſation dans ces rencontres, & vouloir empeſcher que
le Parlement, n’execute ce qu’il aordonné.
A la verité, il y a des moyens de caſſation introduits
par l’Ordonnance, mais cela eſt bon dans les affaires des
particuliers, & non pas dans la poliee, & dans la refor¬
mation de l’Eſtat, qui eſt de droit public vn priuilege, &
vne attribution, qui a eſté donnée au Parlement, auſſi
ancienne que le Parlement meſme. Tellement qu’il fau¬
droit détruire & ruiner la Compagnie, & ſon eſtabliſſe¬
ment pour luy oſter cette prerogatiue;, autrement l’on
pourroit dire que le Conſeil pourroit caſſer l’Arreſt de la:
Regence, qui eſt vneimpertinence ridicule.
Ainſi les Miniſtres conſiderans que l’authorité
qu’ils auoient vſurpée, & qu’ils vouloient encore faire
valoir dans cette occaſion, ne ſeruoit plus quede deri¬
ſion aux Compagnies & au public; ils creurent qu’il ſe¬
roit pPlus à propos de plier & de laiſſer le eours à l’affai¬
