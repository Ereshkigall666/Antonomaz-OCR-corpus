DV TEMPS.
119
conſideration, & des Commiſſaires que la Reyne
m’auoit point eſtablis, mais qu’elle auoit trouuez lors
deſa Regence.
Monſieur le Cardinal parla en ſuite, & dit à̀ Meſ¬
ſieurs du Parlement qu’il ne croyoit pas qu’ils deſi¬
raſſeat que l’on miſt dans la Declaration l’article de
leur Arreſt, qui ordonnoit qu’il ſeroit informé des
concuſſions, & de la mauuaiſe adminiſtration des
Finances, dautant qu’ils ſcauoient eux meſmes que
parmy les Intendans il y auoit des gens d’honneur &
de probité.
Monſieur le Preſident Nouion prenant la pa¬
role luy dit au contraire, qu’il falloit que cét arti¬
cle y fuſt particulierement compris, car s’il y auoit
des perſonnes de cette qualité, il eſtoit impor¬
tant & glorieux pour eux que cette recherche fuſt
faite, afin qu’on ne les confondiſt pas auec les cri¬
minels & les coupables. L’on parla en paſſant des
preſts, & comme Monſieur le Cardinal Mazarin &
Monſieur le Chancelier eurent teſmoigné que ce
ſeroit faire manquer de foy au Roy que de reculer
les preſts ou de les rayer, Monſieur le Preſident Co¬
gneux fit reſponſe qu’on n’auoit pas craint de man¬
quer de foy à tous les gens d’honneur du Royaume,
& qu’à preſent l’on faiſoit difficulté d’en manquer à̀
 cent mille coquins qui auoient volé le Roy, & qui
s’eſtoient enrichis des deſpouilles de ſon peuple.
Le lendemain l’on conſomma tout le temps à fai¬
re la relation de ce qui s’eſtoit paſſé dans la derniere


¬¬¬¬¬¬-¬¬¬¬¬¬¬-¬¬¬¬-¬¬oaa¬¬,