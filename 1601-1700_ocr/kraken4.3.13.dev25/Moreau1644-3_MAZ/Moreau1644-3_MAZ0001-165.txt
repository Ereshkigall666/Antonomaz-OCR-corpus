¬
DV TEMPS.
141
dés à preſent reuoqué &’reuoquons l’abonnement de
noſtre Domaine du mois de Septembre mil ſix cens
quarante-cinq, & la Declaration du mois de May
mil ſix cens quarante-ſix. Enſemble les rreſts
donnez en noſtre Conſeil ſur le fait du toizé des.
maiſons, faiſant main-leuée des ſaiſies en conſe¬
quence, auec tres-expreſſes inhibitions &’deffenſes
d’en faire aucunes pourſuites, ny d’vſer d’aucunes
contraintes pour le payement des taxes oronnées, &
en ſuite deſdits Edits, Declarations &Arreſts ſur
ce interuenus.
Les deſpences de noſtre Eſtat eſtant ſi grandes,
 
que nous auons grand ſujet de pouruoir, a ce que
noſtre reuenu ſoit vtilement employé: Nous faiſons
tres-expreſſes inhibitions & deffenſes de faire aucun
rachapt des rentes par nous deuës, y rembourſe¬
ment de la Finance d’aucuns Offices qu’apres l
paix publiée, à peine du double contre ceux qui en
receuront cy-apres.
Le tranfport de l’or & l’argent monnoyé & no
monnoyé hors de noſtre Royaume, ayant eſté deſ¬
fendu par nos Ordonnances, comme eſtant tres-pré¬
judiciable à noſtre Eſtat: Nous voulons que nos
Ordonnances faites ſur ce ſujet ſoient exactement
obſeruées. Faiſant deffenſes à tous nos Subjets à peine
de confiſcaions de corps & de biens, de tranſporter