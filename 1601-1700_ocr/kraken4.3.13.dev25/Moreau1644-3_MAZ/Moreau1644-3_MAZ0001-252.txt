l
1
1l
1
1



1
1l
228
HISTOIRE
conferer enſemble, pour contribuer conjointement
 aux moyens d’y remedier.
Monſieur le premier Preſident ayant pris la pa¬
role, fit vne eſpece de recit des choſes qui s’eſtoient
paſſees depais l’Arreſt du treize May; ( qui eſt l’Ar¬
reſt d’vnion des quatre Compagnies) Que le Parle¬
ment ayant oublié ſes propres intereſts, & s’eſtant
ſeulement employé à trouuer les moyens neceſſaires
pour ſoulager le peuple opprimé, par la grandeur
des ſubſides, qu’il auoit donné pluſieurs Arreſts,
 & fait de tres-humbles remonſtrances à la Reyne;
Que ſur le ſujet de la Chambre de S. Louys, Mon¬
ſieur le Duc d’Orleans auoit deſiré qu’on en confe¬
raſt auec luy au Palais d’Orleans: Que là on auoit
trauaillé aux remedes les plus vtiles pour deſcharger
le peuple: Que luy meſme, Monſieur le Duc d’Or¬
leans, auoit ſouuent aſliſté à leurs deliberations, &
qu’il auoit eſté d’auis d’enuoyer vne Declaration ſur
tous les poincts des Conferences qui auoient eſté
tenuës: Que cette Declaration s’eltoit trouuée ca¬
ptieuſe, & qui ſembloit donner beaucoupen ap¬
parence, mais qui n’accordoit rien en effect: Qu’en
ſuitte des Officiers de la Compagnme, par vne vio¬
lence publique, auoient eſté enleuez, & qu’ayant
eſté rendus, à la verité par vne voye qu’il n’approu¬
uoit pas, que la Reyne auoit donné des aſſeurances
de ſa bien-veillance & de ſa bonne volonté: Que
meantmoins au preiudice de cela on auoit enleué le
Roy furtiuement de ParisQu’on eſtoit auerty qu’on
LAl¬