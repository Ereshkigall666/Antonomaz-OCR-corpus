1
l


1
5
1



1
1



11
1
l1
8
¬ ¬
HISTOIRE
ce n’eſtoit pas pour leur vtilité particuliere, mais
plutoſt pour l’aduantage du public. Qu’onleur auoit
donc fait injure, de perſuader à M le Duc d’Orleans,
que l’intereſt particulier auoit eſté le motifde tant de
deliberations & d’aſſemblées, & qu’il trouueroit aſ¬
ſez de laſcheté dans la Compagnie, pour eſcouter les
propoſitions qu’il auoitpris la peine de faire; que c’é¬
toit despieges qu’on auoit voulu tendre au Parlemẽt,
pour luy faire perdre ſon credit & ſa gloire. Neant¬
moins comme ils ne doutoient point que Monſieurs
le Duc d’Orleans l’auoit fait pour l’affection qu’il a¬
uoit pour les Compagnies, ils eſtoient d’auis qu’on
le remerciaſt de l’honneur qu’il leur auoit fait, & que
ſans eſcouter dauantage les propoſitions, les Arreſts
d’vnion fuſſent executez.
M Laiſné ſe ſeruit particulierement d’vn paſſage
de l’Eſcritureſainte, Peccatores poſuerunt mihi laqueum,
car expliquant cét endroit ſelon vn ancien Pere de
l’Egliſe; Il dit qu’il y auoit trois ſortes de pieges, &
d’embuſches, que les perſonnes corrompuës, & qui
étoient dãs l’authorité preſentoient aux gens de bien.
Le premier eſtoit la prisõ, les menaces & les ſuppli¬
ces; qu’on s’eſtoit deſia ſeruy de celuy- là pluſieurs fois
contr’eux, tant de perſonnes exilées, tant de priſon¬
niers, tant d’autres morts par des voyes ſecretes & in¬
cognuës. Pour leſecond qui eſtoient les recompẽſes,
combien de ſolicitations auoit-onfaites, & combien
de pratiques puniſſables; aux vns des Benefices, aux
autres les premieres charges de l’Eſtat, aux autres des
penſions, & à quelques autres quelque choſe de plus
 lA¬