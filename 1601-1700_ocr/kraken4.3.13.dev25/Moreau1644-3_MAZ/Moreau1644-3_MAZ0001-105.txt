¬

DV TEMPS.
8;
querir Meſſieurs les Gens du Roy, auſquels l’on don¬
na ordre d’aller trouuer la Reyne, & de ſçauoir quãd
elle auroit agreable d’eſcouter les Deputez du Par le¬
ment, leſquels y eſtans allez, la Reyne leur fit reſpon¬
ce qu’elle leur feroit ſç̧auoir ſa volonté.
Le lendemain matin quifut le Samedy, le Maiſtre
des ceremonies apporta vne lettre de Cachet par la¬
quelle la Reyne mandoit au Parlement qu’elle leur
donneroit audience ſur les trois heures. Tout le reſte
de la matinée futemployé à nommer des Deputez.
 Pour Monſieur le Duc d’Orleans l’on nomma Mon¬
ſieur le Preſident Bellieure auec quatre Conſeillers,
leſquels furent ſur les trois heures faire leur compli¬
ment, qui fut receu de ſon Alteſſe auec grand teſmoi¬
gnage d’affection & de bonne grace.
A l’eſgard de la Reyne, Monſieur le premier Preſi¬
 dent porta la parole, & luy fit vn diſcours plein de
force & d’eloquence qui esbranla ſon eſprit.
Il luy repreſenta entre autres choſes, que les Roys
deuoient plutoſt ſe faire obeir par amour & par dou¬
ceur que par crainte & par violence.Que la clemence
deuoit eſtre la principale de leurs vertus, & le but de
toutes leurs actions. Que les Magiſtrats eſtoient les
mediateurs entre les volontez des Princes & les ſup¬
plications des peuples, ou comme vne barriere entre
cette indep̃date authorité & cette extreme foibleſſe.
Que neatmoins l’on voyoit auiourd’huy cette Iuſtice
& tous ces Magiſtrats, priuez de la puiſſance & de la
liberté de leurs fonctions& de leur miniſtere, par des
ouuemens de puiſſance abſoluë, & par des Edicts
L iij