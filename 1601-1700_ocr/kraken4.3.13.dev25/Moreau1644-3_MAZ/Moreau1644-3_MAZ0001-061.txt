DV TEMPS.
41
 niſtres, parce que les Peuples les regardent touſiours
comme ceux qui doiuent particulierement s’y op¬
poſer, & les deffendre de ces horribles tyrannies.
Toutes les ceremonies accouſtumees ayãt eſté fai¬
tes pour la ſeance de ſon Alteiſe Royale, Monſieur
le Preſident Nicola fit ſa Harangue ences termes.
 Monſieur, la ioye que cette Compagnie reç̧oit
de voſtre preſence, eſt beaucoup diminuee, lors
qu’elle vient à ietter les yeux ſur le ſujet qui vous y
ameine, & qu’elle conſidere que l’on ſe ſert d’vne
voye ſi ordinaire & ſi frequente, afin de luy oſter
toutes les marques d’honneur & d’authorité, qui luy
ont eſté donnees par nos Roys: on nous ferme la
 bouche, on nous oſte la parole, on nous traite de
meſme que ſi nous n’auions pas aſſez de ſuffiſance
pour connoiſtre ce qui eſt vtile à l’Eſtat, & que ſi
nous manquions de fidelité & d’aſfecCtion, pour
contribuer à la gloire du Prince & au ien de ſes af¬
faires. Cette puiſſance & cette authorité abſoluë
 auec laquelle l’on nous veut oſter la liberté de nos
ſentimens, a touſiours eſté reprouuee par la plus iu¬
ſte & la plus ſaine Politique. Et de fait c’eſt ren¬
uerſer les fondemens de cét Eſtat, c’eſt rompre le
lien qui vnit la Souueraine puiſſance auec les ſujets;
c’eſt deſtruire le canal, qui ſert à faire paſſer les vo¬
lontez du Roy pour les faire entendre à ſon peuple.
Plus l’authorité eſt ſouueraine & abſoluë, plus el¬
le a d’intereſt de conſeruer la dignité des Puiſſances
Souueraines: Car les volontez des Roys ne ſont ia¬
F

1
1
e