¬
DV TEMPS.
135
Areſt ſur la matiere que les Miniſtres craignoient
le plus.
Le temps fut encore plus court qu’ils ne penſoient¬
 car ſoit que la Declaration ne fuſt pas entierement
dreſſee, parce qu’il faut touſiours beaucoup de my¬
 ſtere quand l’on veut faire le mal & tromper les eſ¬
prits, ou ſoit que le triomphe du Roy que l’on auoit
fait m õter à cheual pour aſſiſter au Te Deum, & pour
le monſtrer au peuple, qu’on luy auoit dit de ſalüer
auec ſoin, & auec toutes les demonſtrations de bon¬
 té poſſibles, n’euſt pas eu tout l’euenement que l’on
S’eltoit promis, tout le monde ayant paru dans vn
morne ſilence, ſans crier preſque Viue le Roy, au mi¬
lieu du bruit des canons, des tambours & des trom¬
pettes, & qu’ainſi il falluſt prendre de nouueaux
conſeils, & ne rien precipiter. Tant y a que l’onen¬
uoya encore le Ieudy vne Lettre de cachet au Parle¬
ment, par laquelle le Roy leur mandoit qu’ils le vinſ¬
ſent trouuer à neuf heures preciſément, pour faire
leurs remonſtrances pour la deſcharge du quart des
Iailles, comme ils l’auoient ordonné par vn Arreſt
rendu il y auoit quelques iours.
Cette Lettre ayant eſté leue dans la grand’ Cham¬
bre, elle fut apres enuoyée par toutes les Chambres
des Enqueſtes, parce que le Parlement n’eſtoit pas
encore aſſemblé.
Meſſieurs des Enqueſtes eſtans venus en ſuite
pour voir ce qu’il y auoit à faire, & pour deliberer
ſur la Lettre de cachet, ils ne trouuerent pas vn de
1
1
