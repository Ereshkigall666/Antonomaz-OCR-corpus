
DV TEMPS.
177
quelque ouuerture pour ſatisfaire Monſieur le Due
d’Orleans, & luy donner le contentement qu’il
deſiroit. Tellement qu’apres de grandes conteſta¬
tions de part & d’autre, il futreſolu que l’on ſurçoi¬
roit les affaires publiques iuſques au dix-ſeptieſme
du mois, & que par apres les Chambres demeure¬
roient continuellement aſſemblées matin & apreſ¬
dinée, pour deliberer tant ſur la Declaration que
ſur les autres propoſitions de la Chambre de Saint
Loüis.
Chacun parla à ſa mode de cét Arreſt. Quelques
vns diſoient que cette ſurceance eſtoit tres-perilleu¬
ſe pour les affaires, que les Miniſtres prendroient
des reſolutions & du courage pour rentrer dans
l’authorité abſoluë, pour le moins qu’ils auroient
plus de temps pour trouuer des moyens d’emba¬
raſſer les Compagnies, & de ruiner à la fin leurs bon¬
nes intentions. Ils adiouſtoient que dans tous ces eſ¬
loignemens & toutes ces ſurceances les eſprits ſe re¬
laſcheroient d’eux meſmes, & que le peuple auſſi ne
conceuant plus de ſi haures eſperances qu’ilauoitfait
des deliberarions du Parlement, il ſe rendroit de luy¬
meſme à ſon ancienne ſeruitude, & qu’ainſi dans
cette mal-heureuſe conjoncture il y auoit à craindre
que l’on ne ſe portaſt à la violence contre les plus
zelez & les mieux intentionnez de la Compagnie.
Que les Miniſtres eſtoient encore dans la penſée,
que ſi on euſt d’abord vſé de force & de violence
contre Meſſieurs du Parlement, auſſi bien que con¬
ry 


¬¬.¬¬.¬..¬.,a