a
A.
DV TEMPS.
moins la verification des Edicts, forcé par la preſen¬
ce du Roy: dés le lendemain Ieudy ſeiziéme du mois
de Ianuier 1648. tous les Maiſtres des Requeſtes auſ¬
quels l’on auoit donné douze compagnons, s’aſſem¬
blerent dans le lieu où ils tiennent leur Iuſtice au Pa¬
lais, & reſolurent de s’oppoſer aà l’Edict qui les concer¬
noit, & de chercher toutes ſortes de moyens pour ſe
guarantir & ſe deffendre de la violence du Miniſtere.
Cela eſtant venu à la connoiſſance de la Reyne & du
Conſeil, Monſieur le Chancelier les manda le meſme
iour ſur le ſoir, leſquels s’eſtans trouuez au Palais
Royal, il leur dit en la preſence de la Reyne, que le
Roy auoit eſté informé de pluſieurs deliberations
qu’ils auoient faites, leſquelles eſtoient contraires au
bien de l’Eſtat, & aux affaires preſentes, qu’ils auoient
reſolu que ſi quelqu’vn d’entr’eux eſtoit relegué pour
S’eſtre oppoſe à l’execution de l’Edict, par lequel l’on
adjouſtoit quelques Officiers à̀ leur Cõpagnie, qu’on
luy donneroit douze mil liures par an pour ſa ſubſi¬
ſtance & celle de ſa famille. Que la ſeconde delibera¬
tion qu’ils auoient faiteſur ce ſujet, n’eſtoit pas moins
criminelle, parce qu’ils auoient auſli arreſté, que ſi au¬
parauant que le droict Annuel fut reſtably quelqu’vn
de leurs Offices venoit à vacquer, qu’ils rembcurſe¬
royent tant la vefue queſes heritiers, d’vne certaine
ſomme qui equipoleroit le prix de l’Office qu’ils pré¬
droient à leurs perils & fortunes. Qu’ils auoient en¬
core eſté ſi hardis que de faire deſlein de s’oppoſer à
l’execution de l’Edict qui auoit eſté porté par le Roy
D iij