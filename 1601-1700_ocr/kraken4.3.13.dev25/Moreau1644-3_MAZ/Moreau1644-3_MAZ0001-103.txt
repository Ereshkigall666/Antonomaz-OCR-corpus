-¬
DV TEMPS.
8;
preſent; enfin que la Compagnie auoit reſiſté à tant
d’apas, & s’eſtoit encores heureuſement maintenuë
dans la reſolutiõ6̃ qu’elle auoit priſe, de ſeruir aujour¬
d’huy le Roy & l’Eſtat. Mais qu’à preſent on luy ten¬
doit lejpiege pour la diuertir d’vnſibon deſſein, qui
eſtoient de belles paroles, debelles propoſitions, &
de belles aſſeurances, comme on auoit faict tant de
fois de donner la Paix à l’Eſtat, & le ſoulagement au
peuple. Que tout ce que l’on faiſoit de la part du Con¬
ſeil n’eſtoit donc qu’vne ſuitte des tromperies & de
la mauuaiſe foy qu’il auoit touſiours pratiquée. Et
ainſiil eſtimoit qu’il falloit remercier Monſieur le
Duc d’Orleans, qui n’auoit point eſté du Cõſeil pour
lesſurprendre, mais que pour les propoſitions elles ́¬
toient honteuſes & perilleuſes pour la Compagnie.
Le lendemain M des Enqueſtes opinerent auec au¬
tant de confiance & de liberté, que faiſoient autre¬
fois les Senateurs dans l’ancienne Rome. Tous les de¬
ſordres de l’Eſtat, les voleries, la corruption, & l’a¬
neantiſſement des loix les plus ſainctes & les plus in¬
uiolables; tout cela y fut magnifiquement expliqué,
l’on rapporta auſſivn exemple de Charles le Sage, le¬
quel ayant eſté porté par vn Fauory à mal traitter des
Conſeillers du Parlement qui s’eſtoient oppoſez aux
mauuais conſeils qu’on luy auoit donnez, fit chaſtier
luy meſme l’autheur de cette violence, apres auoir
eſté détrompé, & recogneu les bonnes intentions de
ceux qui auoient reſiſté vigoureuſement à l’oppreſ¬
ſion publique. L’on remarqueencore vn autre exem¬
ple fort celebre dans les Regiſtres, d’vn autre de nos
Ll i


1