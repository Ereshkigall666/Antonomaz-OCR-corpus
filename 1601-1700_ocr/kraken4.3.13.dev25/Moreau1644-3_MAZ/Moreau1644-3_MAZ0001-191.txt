s
DBV TEMPS.
re7
luy fit voir qu’il ne falloit iamais changer les ancien¬
nes loix, & qu’vn Eſtat n’eſtoit iamais heureux, s’il
n’eſtoit temperé par vn gouuernement ariſtocrati¬
que. Que cette puiſſance abſoluë & ſans bornes, dont
les Souuerains faiſoient tant d’eſtime, & dont ils
eſtoient ſi ialoux, eſtoit vne puiſance aueugle, qui
ruinoit pluſtoſt leur authotité qu’elle ne la conſer¬
uoit; Enfin que nos Roys n’auoient retenu ces mots
dans leurs Edits. CARTELESTNOSTRE PLAISIR,
Que pour rendre leur domination plus venerable &
plus miſterieuſe, & non’pas pour ne point obeyr à la
raiſon, &ne prendre conſeil de perſonne.
Monſieur le Prince de Conty ne fut pas moins in¬
ſtruit à la Cour des Aydes des deſordres & de la mau¬
uaiſe adminiſtration de l’Eſtat, que Monſieur le Duc
d’Orleans l’auoit eſté à la Chambre des Comptes.
Car Monſieur le premier Preſident luy ayant re¬
preſenté, que les reſpects que toutes les Compagnies
auoient eus pour la volonté du Roy, n’auoient
ſeruy à quelques perſonnes qui s’eſtoient trouuées
dans le gouuernement que pour abuſer auec plus
d’inſolence du Miniſtere, & corrompre les bonnes
loix, Il toucha en ſuite le detail des affaires, & luy fit
voir que le rang qu’il tenoit dans l’Eſtat, l’obligeoit
en conſcience d’en inſtruire la Reyne: que les Prin¬
ces eſtoient comptables à Dieu & au public, de tous
les maux dont ils pouuoient arreſter le cours & les
progrés. Que ce deuoient eſtre les principaux ſoins
 des enfans des Dieux, parce que leur ame eſtant plus
..-L