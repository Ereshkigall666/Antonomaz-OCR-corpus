¬
DV TEMPS.
15
eum qu’on auoit chanté quelques iours aupa¬
rauant.
Monſieur le Cardinal dans le carroſſe de la Rey¬
ne, ſe tourmentoit aſſez pour cacher ſes reſſenti¬
mens & pour ſe contrefaire, mais comme la ioye
qu’il vouloit faire paroiſtre ſur ſon viſage eſtoit
 feinte, il n’en vid point auſſi de veritable de
quelque coſté qu’il tournaſt la veuë, & s’il euſt
peu penetrer dans le cœur des peuples, il euſt
veu encore pis.
Cette journée que les Miniſtres auoient prepa¬
rée pour leur gloire, ne fut donc point heureuſe
pour eux; auſſi deuoient-ils ſçauoir que Dieu tour¬
ne bien ſouuent nos mauuais deſſeins contre nous¬
meſmes, & que les artifices deſcouuerts ne ſeruent
iamais qu’à faire paroiſtre dauantage noſtre confu¬
ſion & noſtre honte.
Et de fait, Meſſieurs du Parlement ayant recon¬
 nu par la ſeule lecture qui auoit eſté faite de la
Declaration, le Roy ſeant, que c’eſtoit vne pilule
bien doree, & vn poiſon ien preparé: ils s’aſſem¬
blerent dés le lendemain qui eſtoit le premier iour
d’Aouſt pour la reuoir, alleguans que la Verifica¬
tion qui en auoit eſté faite en la preſence du Roy
& ſans la liberté des ſuffrages, ne deuoit point
eſtre conſiderée: Qu’il ne falloit qu’examiner la
Declaration par articles, pour voir que ce n’e¬
ſtoit qu’vne fourbe & vne illuſion qui auoit eſteé
pratiquée par les Miniſtres, pour rendre inutile
rout ce que les Compagnies auoient fait pour
¬