1

HISTOIRE
humblement ſuppliés d’enuoyer vne Lettre de ca¬
chet, ou quelque Declaration par laquelle tous Me¬
ſieurs du Parlement pourroient opiner auec liberté,
& dans leurs conſciences, ſur la propoſition qui leur
auoit eſté faite, ſans craindre la perte de leurs biens,
& la ſuppreſſion de leurs charges, dont quelques-vns
mal intentionnés au ſeruice du Roy & de l’Eſtat les
auoient pluſieurs fois menacez. Il y en auoit auſli qui
alloient à remettre la deciſion de l’affaire à l’aſſem¬
blée des premiers Eſtats, & cependant que le Parle.
ment en vſeroit comme il auoit accouſtumé.
Pluſieurs à feüilleter les Regiſtres afin de gaigner le
temps, & rendre ces pernicieux Edicts inutiles &
ſa ns execution.
Toutes ces deliberations ayans continüé iuſques
au commencement du mois de Mars ſans rien con¬
clure, les Miniſtres qui preuoyoient bien l’intention
de Meſſieurs du Parlement, firent encore entendre à
la Reyne que l’on meſpriſoit ſes ordres, & ſes com¬
mandemens, & qu’il eſtoit important, pour ſon au¬
thorité, & pour celle du Roy, que cette queſtion fut
entierement decidée.
Elle enuoya donc querir Meſſieurs les Gens du
Roy, auſquels elle commanda de dire à̀ la Compa¬
gnie, qu’elle entendoit qu’on luy fit reſponſe, ſur la
propoition qu’elle luy auoit fait faire, autrement
qu’elle ſç̧auoit bien les moyens de ſe faire obeyr.
Le lendemain Monſieur Talon auec ſes Collegues
s’eſtant acquité de l’ordre, & ducommandement qui
lLA