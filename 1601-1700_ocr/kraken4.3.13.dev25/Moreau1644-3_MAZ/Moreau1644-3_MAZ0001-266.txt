240 HISTOIRE DV TEMPS.
ure & de la ſocieté; c’eſt vn peché contre le ſain
Eſprit, qui ne ſe pardonne iamais; c’eſt ſeruir con¬
tre ſoy-meſme & perdre le tiltre de Citoyen, que
a¬
d’aller contre les Loix fondamentales de l’Etat.
ous auez donc, Seigneurs, abbatu tous ces Mon¬
ſtres, qui faiſoient tant de maux & tant de raua¬
ges ſur la terre, qui auoient mis la France dans vn
ſi déplorable eſtat, qu’au milieu de ſes Victoires,
dont on la flattoit tous les iours, on l’euſt veuë bien¬
toſt la proye de ſes Voiſins, le joüet de la Fortune,
la riſée de toutes les Nations & de tous les Peuples
du monde: Et partant, genereuſe Bande, glorieux
Heros, nous n’auons plus de voix que pour publier
vos éloges & celebrer voſtre gloire; Vous eſtes à pre¬
ſent les Maiſtres du Champ de bataille, vous ſçaau¬
rez bien ménager le gain de la Victoire & l’honneur
du Triomphe. Ce ſont les vœux de tous les bons
Francois, & de tous ceux qui ayment le bien Public
& le ſeruice du nee.
A



