
DV TEMPS.
193
iuſques au Pont-neuf viſiter l’eſtat où eſtoit la ville.
La Reyne d’Angleterre qui eſtoit venuë ce iour-là de
Sainct Germain, ayant auſſi repreſenté, que les trou¬
bles d’Angleterre n’auoient iamais eſtéſi grands dans
leur commencement, ny les eſprits ſi eſchauffez ny
ſi vnis. Enfin apres tous ces efforts, la Reyne auec vn
grand ſouſpir, qui marquoit la violence qu’elle faiſoit
dans cette rencontre, à cauſe de la reſolution qui auoit
eſté priſe, & qu’on luy auoit meſchamment inſpirée,
de ne point rendre les priſonniers, quelque-choſe qui
arriuaſt, elle conſentit que le Parlement viſt ce qu’il
auoit à faire pour la ſeurcté de l’Eſtat.
Pour l’execution il ſe trouua deux difficultez: La
p emiere, qui n’eſtoit point conſiderable, eſtoit qu’il
y auoit trois ou quatre Preſidens au Mortier, & prés de
vingt Conſeillers, quis’eſtoient perdus dans les barri¬
cades, & qui s’eſtoient ſauuez l’vn d’vn coſté, ſ’autre
de l’autre, lors que la Compagnie auoit eſté obligée
de retourner au Palais Royal pour la ſeconde fois.
La ſeconde difficulté, & qui paroiſſoit plus grande,
fuc ſi l’on pouuoit deliberer dans le Palais Royal, cela
eſtant ſans exemple, le Parlement n’ayant point cou¬
ſtume de riei reſoudre que dans la grand Chambre,
in loco Maiorum: neantmoins comme ce qui ſe paſſoit
eſtoit extraordinaire, qu’il n’y auoit point auſſi d’ap¬
parence de paroiſtre deuant le peuple vne ſecõde fois,
ſans luy donner des aſſurances de la iuſtice qu’il deſi¬
roit;Il fut conclud qu’on pouuoit donner Arreſt au
Palais Royal, auſſi bien que dans la grand’Chambre.
