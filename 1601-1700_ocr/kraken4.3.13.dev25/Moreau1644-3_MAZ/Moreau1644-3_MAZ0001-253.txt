DV TEPS.
229
faiſoit approcher des trouppes: Qu’on menaçoit
d’vſ’ſiege:Et bien que ces bruits populaires peuſſent
eſtre faux, qu’on voyoit bien pourtant que ces pro¬
cedures violentes continuoient touſiours, puis qu’on
auoit veu prendre priſonnier Monſieur de Chaui¬
gny, homme conſiderable dans l’Eſtat, & qui auoit
rendu de grands ſeruices depuis vingt ans.
Monſieur le Duc d’Orleans repliqua, Que pour
le ſoulagement du peuple, qu’on trouuoit bon que
le Parlement entraſt en connoiſſance de cauſe de ce
dont il pouuoit eſtre deſchargé pour le preſent; c’eſt
à dire que la Reyne ne ſouhaittoit pas ſeulement la
deſcharge du quart des ſubſides, mais meſme dauan¬
tage, pourueu que l’eſtat des affaires preſentes le puſt
ſouffrir: Que pour ce qui eſtoit de l’abſence du Roy,
qu’on ne deuoit pas trouuer nouueau que le Roy
fuſt ſorty hors de Paris pour prendre lair, comme il
auoit accouſtumé de le faire tous les ans: Qu’à l’é¬
gard de la detention de Monſieur de Chauigny, le
Parlement ne deuoit point s’intereſſer ſur le ſujet
d’vne perſonne qui neſtoit point de leur Compa¬
gnie, qu’ou lauoit fait arreſter pour des raiſons im¬
portantes qu’on neſtoit point obligé de leur dire.
Monſieur le premier Preſident repertit, Qu’à la
verité Monſieur de Chauigny n’eſtoit point de leur
Compagnie, mais qu’il en auoit eſté: D’ailleurs que
c’eſtoit vn homme conſiderable & qui euoit ren¬
du des ſeruices importans: Que dans la diſpoſition
à preſent des eſprits, ils auoient grand ſujet de crain¬
Ft ij