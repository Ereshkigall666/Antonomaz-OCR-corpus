
DV TEMPS.
de ſatisfaire à ces premieres pourſuites, tellement
qu’il fallut rendre pluſieurs Arreſts ſur ce ſujet.
Enfin les Bourgeois les plus inteneſſez, voyans
qu’on leur vouloit oſter les moyens de ſe faire payer
des loyers de leurs maiſons par les ſaiſies qu’on en
auoit deſia faites, ils vinrent en tres-grand nombre
au Palais pendant pluſieurs iours pour y demander
 iuſtice, s’addreſſans particulierement aux Preſidens,
comme aux Chefs de la Compagnie, qu’ils arreſte¬
rent pluſieurs fois au milieu de la grande Sale, afin
de leur faire entendre leurs plaintes & reclamer leur
authorité.
 Il arriua meſme qu’vn matin s’eſtant addreſſez à
Monſieur le Preſident Thoré, fils du ſieur d’Emery
qui eſtoit lors Surintendant, vn de ceux de ſa ſuite
nourry dans la violence leur dit de mauuaiſes paro¬
les, quoy que l’on euſt approché de ſon maiſtre auec
toute ſorte de reſpects, & tous les honneurs qu’on
deuoit à vn homme de ſon rang & de ſon caractere.
Si bien que les Bourgeois ne pouuans ſouffrir les in¬
iures & les menaces que ce valet leur faiſoit, ils les
traitterent vn peu mal, luy ayant rompu ſon eſpée
ſur le dos, & baillé quelques coups de pied & quel¬
ques gourmades.
Ce fut donc vne mauuaiſe rencontre pour le Par¬
lement que cette journé́e: car comme il eſtoit peril¬
leux & extraordinaire de ſouffrir qu’on demandaſt
iuſtice en foule & tumultuairement, la Cour fut
obligée de diſſiper tous ces bruits, qui ſe faiſoient
C
¬   ,, ¬   ¬
¬¬.¬
