
DV TEMPS.
159
le Preuoſt des Marchands & Eſcheuins euſſent bien
pû faire de leur authorité; puis que ce n’eſtoit que
lIexecution de pluſieurs Arreſts qui auoient deſia
eſté rendus en beaucoup de rencontres ſur cette
matiere, mais que l’on ne rendoit point le fonds
qu’on en auoit diuerty, & qu’on retranchoit enco¬
re tous les iours.
Qu’il y auoit du brigandage de vouloir auſſi re¬
trancher les gages des Officiers, pour le moins de
ne leur en reſtablir qu’vn quartier, apres leur auoir
fait payer vne infinité de taxes, & les auoir extra¬
ordinairement mal-traittez.
Qu’à l’eſgard de la diminution du quart des Tail¬
 les, c’eſtoit vne eſperance vaine dont l’on vouloit
flatter les Prouinces pour les amuſer, & eſtouffer
leurs plaintes & leurs murmures. Car l’on eſloi¬
goit premierement cette décharge d’vn an tout
entier, & on les obligeoit de payer exactement
tous les termes & dans vn certain temps, autrement
que l’on ſeroit deſcheu de la grace, qui eſtoit vn
moyen pour la deſtruire & la reuoquer quand
l’on voudroit.
D’ailleurs l’on voyoit dans l’air de la Declara¬
tion & dans les termes qui en eſtoient fort ambi¬
gus, qu’on ne vouloit pour oſter ce quart ſans aucu¬
nes charges, mais qu’on les vouloit conſeruer tou¬
ſeruer toutes entieres, afin de ne rien donner d’vti¬
le au peuple, & de ne le point deſcharger.
Que par le moyen de cette Declaration l’on
vouloit auſſi empeſcher la ſuite des deliberations,
¬,¬
¬¬¬¬L