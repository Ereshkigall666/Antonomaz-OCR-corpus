DV TEMPS.
93
choſe publique dans Paris que la liberté de Monſieur
le Duc de Beaufort a eſté predite deux ans aupara¬
 uant qu’il ſe ſoit ſauué du Bois de Vincennes. Telle¬
ment que le peuple faiſant reflexion ſur toutes les
Propheties, dont la pluſpart eſtoient deſia arriuées,
il ſe perſuada facilement ce qu’il ſouhaittoit, & creut
dés lors la ruyne des Partiſans, & de tous ſes autres
tyrans infaillible. Ce qui le confirma encore dans
cette penſée fut de voir que les premieres propoſitions
faictes dans la Chambre de Sainct Louys par les De¬
putez des Compagnies Souueraines, alloient à re¬
uoquer le party des Tailles, qui eſtoit le plus grand
de tous les partys du Royaume & la plus grande
tyrannie.
Il y eut auſſi vne autre rencontre qui acheua de
faire croire au peuple que les choſes ſeroient heu¬
reuſement changées, ſ̧auoir la diſgrace du ſieur
d’Emery qui arriua en meſme temps. Cét homme
de baſſe naiſſance, fils d’vn Marchand de Lyon qui
auoit faitbanqueroute, & qui auoit luy-meſmeeſté
condamneé à vne punition exemplaire par la propre
 bouche du deffunct Roy, à cauſe d’vn vol extraordi¬
naire qu’il auoit faict lors qu’il eſtoit Controlleur de
la Maiſon du Roy, qui s’eſtoit fait vn Paradis beau¬
coup pire que celuy de Papyas & de Mahomet, ce
digne perſonnage apres tout cela eſtoit neantmoins
monté à vn ſi haut point d’honneur & de credit,
qu’il n’y auoit point de puiſſance qui ne luy rendiſt
honmage. Tellement que le peuple fut bien aiſe de
l¬