¬
DV TEMPS.
107
qu’il falloit promptement ſoulager le public, afin
d’eſtre encore plus libres & plus puiſſans dans la ſuite
de leurs deliberations, & de ſeruir plus vtilement le
 Roy & l’Eſtat.
Le dernier aduis ayant preualu comme le meilleur,
l’on commença par la premiere propoſition, qui eſtoit
de reuoquer les lntendans dans les Prouinces, & de
reſtablir les Treſoriers de France & les Eſleus dans la
 fonction de leurs charges.
Il y en auoit encore dans cette deliberation qui ſe
reſſentoient de l’ancienne ſeruitude dans laquelle ils
s’eſtoient plongez, & qui eſtoient d’aduis ſeulemenu
des remonſtrances, ou bien de ne toucher point du
tout à cét Article, alleguans pourraiſon, qu’il y auoit
plus de vingt ans que ces commiſſions eſtoient ſouf¬
fertes, & que les Intendans ayant eſté eſtablis du vi¬
uant du deffunct Roy, ils ne pouuoient pas eſtre re¬
uoquez pendant vne regence, comme ſi l’on pou¬
uoit preſcrire contre le droict public & les termes
de l’Ordonnance, qui ne veut pas qu’on puiſſe don¬
ner de commiſions extraordinaires qui ne ſoients
tout au moins verifiées dans les Compagnies Sou¬
ueraines; ou bien qu’il ne fuſt pas au pouuoir d’vne
Regente de faire du bien, & reſtablir vnbon ordre
dans l’Eſtat.
Le premier aduis ayant ainſi eſté meſpriſé, l’om
donna Arreſt que i’ay tiré des Regiſtres comme lesau¬
res.
O ij
L