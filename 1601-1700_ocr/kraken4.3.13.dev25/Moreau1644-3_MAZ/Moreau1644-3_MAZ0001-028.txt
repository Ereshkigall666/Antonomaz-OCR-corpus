11
1
1

1
1
HISTOIRE
ſi peu de conſequence, que l’on ne pouuoit s’imagi¬
ner combien ces aſſemblées continuelles cauſoyent
de retardements dans nos affaires; que nos Ennemis
en conceuoient de grandes eſperances, par ce que
cela ne pouuoit produire que de la diuiſion dans
l’Eſtat, qu’il falloit faire vn dernier effort pour par¬
uenir à cette paix tant deſirée de tous les Peuples de
l’Europe à laquelle les Eſpagnols par la raiſon de
 leur ambition naturelle ne conſentiroient iamais,
s’ils n’y eſtoient forcez par les grands progrez & les
grands auantages que nous pourrions auoir ſur eux,
que ſi dans le commencement de la Campagne nous
n’auions pas eu toutes nos troupes en eſtat de s’oppo¬
ſer à leurs deſſeins, c’eſtoit le manquement de fonds
qui auoit eſté deſtiné pour payer les gens de guerre,
lequel auoit eſté retardé par le refus que faiſoit le
Parlement de verifier les Edicts.
Dans la replique, ce mot de bagatelle fut releué
par Monſieur le premier Preſident, diſant à Mon¬
ſieur le Cardinal que le Parlement ne s’arreſtoit qu’à
des affaires tres-importantes, & qu’on ne connoiſ¬
ſoit pas la conſequence de celle du Tariffe.
Monſieur le Preſident le Cogneux parla auſſi.
Car commé cela ſe paſſoit par forme de conference,
chacun des Preſidents qui auoient eſté deputez dit
ſon ſentiment. Enfin apres tous ces diſcours de part
& d’autre, la Reyne appella le ſieur d’Emery, &
luy dit qu’il propoſaſt les expediens deſquels il auoin
eſté parlé pouraccommoder cette affaire, lequel
’en