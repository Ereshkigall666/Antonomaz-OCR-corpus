-o
DV TEMPS.
6
menerent au Palais dans le Greffe, afin qu’il leur
pût monſtrer dans cét endroit-là celuy des Gref¬
fiers ou Commis,; qui eſtoit chargé de l’Arreſt, mais
au lieu de s’addreſſer à celuy qui l’auoit, ils s’ad¬
dreſſerent à vn petit Commis, & luy commanderent
d’aller chercher Boiſleau, qui eſtoit celuy qu’ils
auoient apris en eſtre le depoſitaire.
Copetit Commis n’ayant point voulu quitter ſa
place, ny obeyr à l’ordre, & au commandement du
Secretaire d’Eſtat, il ſe fit vn grand bruit dans le
Greffe, qui penſa commencer la ſedition dans Paris.
Car les Appellans, les Clercs, & les Marchands du
Palais qui auoient deſia fermé leurs boutiques, tin¬
rent quelque temps les portes de la Salle fermees. Les
ayant ouuertes, Monſieur le Secretaire d’Eſtat &
ſa ſuite furent bien aiſes de ſortir promptement,
& de ne pas s’opiniaſtrer dauantage dans vne entre.¬
priſe ſi ridiecule.
Et de faict, quand l’on fait reflexion ſur ce beau
deſſein, l’on ne voit pas quel pouuoit eſtre le rai¬
ſonnement des Miniſtres, parce qu’outre que cette
inuention eſtoit vn jeu d’enfant, ils faiſoient pa¬
roiſtre par là qu’ils n’auoient pas le credit, ny l’au¬
thorité de faire apporter la feüille, & ainſi ils deſ¬
couuroient publiquement leur foibleſſe, comme ils
auoient fait paroiſtre tant de fois leur iniuſtice.
D’ailleurs, quand par cét artifice ils euſſent empor¬
té la feüille, cela ne pouuoit pas empeſcher l’execu¬
tion de l’Arreſt, puiſque la Cour des le lendemain
I ij