¬
DV TEMPS.
18i
I’article comme il eſtoit. Mais l’aduis de Monſieur
Graſſeteau fut ſuiuy, qui eſtoit d’executer la Decla¬
ration aux conditions & modifications portées par
l’Arreſt du mois de Iuillet precedent, ce faiſant que
pour l’aduenir aucunes leuees ne ſeroient faites dans
le Royaume, qu’en conſequence d’Edits bien &
deuëment verifiez en Parlement à peine de la vie, &
que deffenſes ſeroient faites de continuer celles qui
ont eſté impoſées en vertu d’Arreſts du Conſeil, & de
Declarations publiés en Chancellerie. Et à. l’eſgard
de celles qui auoient eſté verifiées en la Chambre des
Comptes & Cour des Aydes, qu’elles auroient lieu
ſeulement pour l’année preſente, & pour l’année
1649. ſi tant la guerre duroit, & que le tarif& la pan¬
carte deſdits droits ſeroit faite par deuant Monſieur
de Brouſſel & Monſieur Ferrand, qui auoient eſté
cy-deuant commis par la Cour.
Les Miniſtres qui ne s’eſtoient point remuez ny
mis en peie des premiers Arreſts touchãt les articles
de la Declaratio,à cauſe que tout n’auoit abouty qu’à
de ſimples remonſtrances, qui auoient eſté tant de
fois meſpriſées, furent beaucoup allarmez de ce der¬
nier arreſt, parce que cela alloit à diminuer quantité
 de droits, où ils pouuoient auoir part, ou ceux auſ¬
quels ils auoient preſté leurs deniers. Tellement
qu’ils forcerent encore Monſieur le Duc d’Orleans
de venir le Ieudy au Parlement de la part de la Reyne,
& de demander deux choſes.
La premiere, qu’ils adiouſtaſſent à l’Arreſt., Lee


1
¬L