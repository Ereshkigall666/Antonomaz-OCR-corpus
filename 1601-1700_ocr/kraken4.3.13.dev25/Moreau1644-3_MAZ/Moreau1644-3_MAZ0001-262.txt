1

1

HISTOIRE
236
loit accorder que douze cens mil liures, Meſſeurs les
gens du Roy furent chargez de ſcauoir de la Reyne
quand elle deſireroit entendre les remonſtrances du
Parlement là deſſus.
Eſtans donc allez à Sainct Germain, ils rencon¬
trerent les Min iſtres fort piquez des inſtances que
faiſoit le Parlement ſur cette diminution, & ſur ce
qu’ils auoient apris que quelques-vns de Meſſieurs
qui auoient parlé le plus haut, conferoient dans
leurs maiſons pour ne rien relaſcher de leur fermeté
& de leur courage pour le ſoulagement public, &
pour acheuer glorieuſement l’ouurage.Ils taſchoient
de perſuader aux Princes que le Parlement ne vou¬
loit point d’accommodement, afin de trouuer pre¬
rexte de faire aduancer l’Armée, & de pouſſer tout
à l’extremité. Ainſi Monſieur Bignon fut celuy qui
trauaila beaucoup àreduire les eſprits, & qui porta;
tout à la douceur, apres auoir eſtéouy en particu¬
lier par Meſſeurs les Princes, qui dans l’opinion
qu’ils auoient de ſa ſuffiſance & de ſa probite, per¬
dirent incontinent les mal-heureuſes impreſlions
qu’on leur auoit donnes, que le Parlement ne vou¬
loit point terminer les affaires.
Meſſieurs les gens du Roy firent bien dauantage:
car la Reyne eſtant retourmée de Poiſſy ſur les trois
heures du ſoir, ils obtindrent d’elle les deux millions
de deſcharge ſur Paris, que le Parlement auoit de¬
mandée, & pour laquelle il auoit ordonné des re¬
monſtrances.