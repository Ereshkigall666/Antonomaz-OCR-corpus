 Soleil dans lequel ſe met la ſainte Hoſtie, lors qu’on la veut ex.
poſer à l’adoration des peuples pendant l’octave du ſaint Sacre¬
ment, & que lui- meſme l’alloit expoſer. Les filles ont ajoûté, qu’il
me la bailloit entre les mains, & me la faiſoit toucher & manier.
Cela n’eſt pas, & il n’y a que ce que je rapporte.
I’avouë pourtant, qu’il m’a mis vne fois, apres la conſe cration,
dans les mains vne grande Hoſtie. La choſe arriva de la ſorte: Il
me cõmanda d’approcher de luy prés de l Autel, me priſt la main,
me miſt l’Hoſtie dedans; & me ſerrant la main, rompit & briſa
l’Hoſtie, juſques à en laiſſer tomber pluſieurs fragmens & par¬
celles. le luy en fis des reproches quand il fut ſorty de l’Atel; &
il me dit, qu’elle n’eſtoit point conſacrée, ainſi que je le croyois:
mais j’ay bien de la peine à me perſuader, qu’il m’ait dit vray, par¬
ce qu’il venoit de prononcer les ſaintes, & myſterieuſes paroles.
Il m’a voulu encore faire boire le ſang de Ieſus Chriſt dans le
Calice, le laiſſant dedans tout exprés apres le ſaint Sacrifice de la
Meſſe, & me conviant à n’y avoir point de peine, & à ne m’y ren¬
dre point difficile. Iamais toutesfois je ne luy ay accordé cét ar¬
ticle, encore qu’il ait fait tous ſes efforts pour m’y attirer.
Vn jour me prenant par la main, & me montrant les nouveaux
 bâtimens qui ſe faiſoient pour le Monaſtere, il me dit ces mots:
Mon cœur, je fais bâtir cette Egliſe; aprés ma mort tu vrras des
merveilles; y conſens tu pas? Ie luy reſpondis, qu’oüy. Mais je jure
ſur moname, que ce fuſt ſans avoir aucune mauvaiſe intention en
l’eſprit, & ſans ſçavoir ce qu’il vouloir dire. Auſſi n’avois jeas
encore pû deviner le métier execrable qu’il pratiquoit, & je con¬
 noiſſois ſeuiement ſes inclinations aux vilenies. C’eſt là tut le
premier conſentement que je luy ay donné, ne pénſant pas à ce
qui eſt arrivé par apres, & tres-éloignée d’y penier. leſus-Chriſt
me le pardonnera,s’il luy plaiſt, puis que voyant le fonds de mon
cœur:Il ſçait qu’en cela j’ay peché par ignorance, & non par ma¬
lice. Le monde en croira ce qu’il plaira à Dieu de permetttre; &
en ſçaura & verra la verité lors que nous paroilrons tous devant
ſa Majeſté adorable, pour eſtre jugez ſelon nos œuvres, & ſelon
les intentions que nous y aurons euës.
Ie ne me ſouviens pas que d’aures choſes me ſoient arrivées
avec luy lors que j’eſtois Touriere: mais il y en avoit aſſez, fi j’euſ¬
ſe eu de l’eſprit, pour me porter à faire vne reſlexion, que je ne fis
¬¬¬¬¬- 