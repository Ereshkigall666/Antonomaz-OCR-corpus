28
marquer le meſme jour apres luy, comme il fut fait, & on la mar¬
qua du meſme fer ſur la teſte. Ie me ſouviens de plus, qu’vn Ieudy
ſaint, quantité d’Hoſties ayans eſté apportées la par Picard &
Boullé; Picard en prit quatre, qu’il diſtribua entre elle & Boullé,
luy & moy pour comunier, nous obligea à les retirer de nos bou¬
ches pour les piquer: puis Boullé & elle changeans d’Hoſtie, en
firent offrande à Picard, & Picard & moy pareillement changeaſ¬
me le tout en ſigne d’vnion par enſemble: Apres quoy on les re¬
miſt toutes ſur l’Autel du Sabat, pour les prophaner davantage
par les actions impures & ſales tout à fait, qui furent exercées: Et
enfin on en fit des charmes, ſans que je ſçache determinement
pour quelle in ention, ni qui les emporta. Picard, à qui je me
ſuis vne fois principalement informé d’elle en ce lieu, afin de ſça¬
voir ſi elle eſtoit Religieuſe,ſelon que je m’en doutois, m’a avoué
qu’elle l’eſtoit, & me dit, qu’elle n’eſtoit ni de Roüen, ni de ce
canton; que la Maiſon d’ou elle eſtoit avoit eſté fondée par vn
Grand;& qu’il ſouhaitoit beaucoup l’vnion de la Maiſon de Lou¬
viers avec la ſienne. Voila tout ce qui m’en eſt reſté dans l’eſprit,
& on ne doit point m’en demander davantage. Ie voudrois de
tout mon cœur ne m’eſtre jamais trouvée avec elle, ni avec les
autres; & tant que je vivray ſur la terre, je re gretteray chaque
heure du jour, & s’il ſe pouvoit faire de la nuict, d’avoir eu par
vn ſi long-temps, par l’abus malicieux de mes Confeſſeurs & Di¬
recteurs impies, & par la ſimplicité des autres peu experimentez
& trop negligens, aux offenſes qui ſe commettent dans telles aſ¬
ſemblées des ables & de ſes principaux membres. On en va
apprendre d’effroyables, & le ſeul narré que j’en dois faire m’é¬
pouvante. Ie ſupplie tous ceux entre les mains de qui parviendra
cét écrit, de ne les lire qu’avec vne actuelle deteſtation, & d’en
 le   ſe ea s e des nous pardon ver PDieu uee pu deſe
CHAPITRE IX.
Outes les actions que j’ay veuc̈s pratiquer dans le Sabat
 ſont inſames; & il eſt impoſſible que j’y penſe ſans horreur.
Les hommes ne ſçavent pas la peine qu’ils me donnent, lors qu’ils
ne me viſitent que pour les ſçavoir. Mon Confeſſeur meſme dit,
qu’avant ma Confeſſion generale, il ne m’en avoit preſque point
interrogée,