ce, Son Alteſſe commanda ſous ſes ordrestrois Compagnies de Ca¬
ualerie; auec le Regiment de Pfalſebourg, pour paſſer de l’autre co¬
ſt́: ce qu’il fit, auec vne contenance ſi reſolué, que les trouppes du
Duc de Rohan n’oſrent ſe diſpoſer au combat pour l’aller choc¬
quer: de ſorte que s’y retranchant puiſſamment, il aſſeura le paſſage
à toute l’armée.
Sonaſſeurance parut encor mieux à Pamiers car le Regiment de
 Normandie ayant eſté repouſsé de la breche auec grande perte, il y
donna de telle vigueur, qu’il l’emporta mal gré toute la reſiſtance
des ennemis; Action qui donna tant de frayeur à la garniſon, qu’ayant
abandonné les murailles pendant les tenebres, les habitans ſe rendi¬
rent à diſcretion Ses efforts continuerent au degaſt des campagnes
de Caſtres, aux Sieges de Realmont, de Sainct Seuer, & de Caſtel¬
nau: Il fit encor la retraite de Saincte Afrique, marcha pour le ſe¬
cours de Creiſſel attaqué́ par le Duc de Rohan; & pour finir cette
campagne, par vne action de pareille eſtoffe, tailla en pieces les troup¬
pes que le Gouuerneur de Montauban auoit eſtablies en des poſtes
cachez, pour ſurprendre le Prince de Condé qui faiſoit voyage en
Berry.
Le Duc de Montmorency demeuré pour commander cette ar¬
mée, ne l’employa pas moins vtilement aux Seuennes, aux pays de
Foix, & de Viuaretz; le Roy meſme ayant forcé les Alpes, fait leuer
le premier Siege de Cazal, donné la paix à l’Iltalie, & voulant auoir
Priuas, vne des plus aſſeurées retraites des Huguenots, il enuoya
querir ſon Regiment, ſur l’eſperance d’en tirer de grands auantages
pendant le Siege: En quoy ſa Majeſté ne fut point trompée; car
s’eſtimant aſſez glorieux d’auoir les yeux de ſon Prince, pour teſ¬
moins de ſes actions, il tua en combat ſingulier, à la veuë de toute
l’armée, vn Caualier des ennemis, quiauoit ozé mettre la main ſur
la picque d’vn Soldat de ſa compagnie; Ne s’eſtonna pas quand il ſe
veit engage ſous les ruines d’vne tour qui l’auoit mis tout viuant en
terre, ſortit de là pour aller à l’aſſaut, & combatit ſi gaillardemen: à la
corne du baſtion, qu’eſtant appuyé d’vn bon nombre de braues tou¬
rages, cette piece fut glorieuſement emportée.
Les guerres de la Religion finirent heureuſement en cette cam¬
pagne: les Eſtrangeres ſe renouuellerent auec le Printemps, qui fit le
commencement de 1õ;e. le Cardinal de Richelieu paſſant les
Monts en qualité de Generaliſſime des armées de ſa Maieſté; ce Ca¬
pitaine fut commandé pour ce voyage, fut à la priſe de Pignerol, &