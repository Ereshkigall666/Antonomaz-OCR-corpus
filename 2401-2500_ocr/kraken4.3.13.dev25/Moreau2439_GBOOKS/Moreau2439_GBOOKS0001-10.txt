9
N’ont que bien peu de reſiſtance
Faute de chair, & de ſubſtance.
Ses mains, helas!ſes belles mains.
Qui prenoiét tous les cœurs humains
Maintenant maigres & pelé́es
N’ont garde d’eſtre potelées,
Et ne peuuent pas leulement
Bien porter, ny ſans tremblement,
 Vn Sceptre autre fois redoutable
A toute la terre habitable,
Qu’elles ont par tous les quartiers
Porté douze fiecles entiers,
Et ie craint fort que la Couronne
De cette l’rinceſſe trop bonne
Ne luy tombe à la fin du Chef
Par foibleſſe, & peut eſtre en bref,
Et qu vn iour cette ouueraine
Ne ſoit eſclaue au lieu de Reyne:
Mais Dieu vueille par ſa bonté,
Qu’elle recouure ſa ſanteé,
Que ſa chair ſoit bien toſt refaite,
Et que ie ſois vn faux Prophete:
Cependant on void ce grand corps
Qui cachoit tant de beaox treſors
N’eſtre plus rien qu’vne Carcaſſe,.
Car il eſt maigre, plein de craſſe,
Sec & noir comme mon chapeau,
N’ayant que les os & la peau.