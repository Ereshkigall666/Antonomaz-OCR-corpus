
 1
15
Qu’il puſt bien toſt vaincre l’Eſpagne:
Mais la nature hait ce dit-on
Le vuide autant que fait le C....
Ce fut pourquoy ſon Eminence,
Par vn trait de grande prudence,
Fit vſtement remplir ces lieux
De quantité de petits fieux,
que di-ie? de Seigneurs & Princes
qui ne ſont point perſonnes minces,
Teſmoins le genereux Beaufort
De Paris l eſpoir & ſuport,
La Mothe & autres grands courages
qu’il fit tretous bouter en cages
Pour auoir fait ou auoir dit
Quelque cas qui luy fit depit:
Et ils demeurerent à̀ l’ombre
Des iournées aſſez bon nombre,
Tant que par ruſe ou autrement
lIls eurent élargiſſement,
Ce qui loin de luy pouuoir plaire
Le mit fort & ferme en colere,
Que quelqu’autre, s’il vint à point,
Eſſuya qui n’y penſoit point.
Car il y eut certaine teſte
Sur qui chut toute la tempeſte,
Et le Preſident Barillon
Fut ce dit-on, par vn bouillon,
Conuié d’aller paſſer l’onde
Qui nous conduit en l’autre monde.
Ainſi ſans trompette & tambour
Pluſieurs partirent tour à tour:
Et quelques autres par ſaignee
Virent finir leur deſtinée,
Comme Seneca ſous Neron
Qui de benin deuint felon:
Son Eminence fort agille
1

l1
1E

1
 