13
auoit porté ſon ſiege, & qu’elle ſe poauoit dire
la Metropoliraine du Royaume: mais elle ny fu;.
pas pluſtoſt arriuée, que la foire la prit, & chia
dans ſes balances faute de baſſin, ſi bien que beau¬
coup de Conſeillers la ſentirent. Cependant ls
ſieur Molé ſe debat comme vn Procureur qui ſe
noye, pour eſtaller tous ſes auantages, l’appel¬
lant Aca Mazarini, à cauſe que tout ainſ que
l’Arche de Noé ſeruit à ſauuer luy & ſa famille,
& toutes eſpeces d’animaux durant le delugot
ainſi durant le deluge de nos deſordres, elle ler¬
uoit aà ſauuer toutes les beſtes qui s’eſchapoient
de Paris.
Mais laiſſons ce beau Parlement & reuenpns
aà noſtre Interdit, il y eut bien du bruit au logis,
quand le Courier apporta vn gros paquet de la
part du Roy, lors que les Chambres eſtoient aſ¬
ſemblées: on deputra le ſieur Bechefert, Subſtitud
du Procureur General, pour le receuoir, mais il
ſembloit que c’eſtoit la boëtte de Pandore, por¬
ſonne ne vouloit mettre le nez dedans, car on ſe
deffioit bien qu’il n’y auoit rien de bon, à la fin
ouuerture en fut faite deuant la Cour, & on y
trouua le catu, & vn Conſeiller ſouſtint que ce
n’eſtoit pas la forme d’interdire les Parlemens,
que c’eſtoit proprement l’interdire par lettre de
change, laquelle ne ſeroit point acceptée. Ainſi,
quoy qu’il portaſt interdiction & commande¬