ll
15
s
jet de plus grandes douleurs que puiſſe ſouffrir vn
homme;ce qui luy fit dire Iuſtum eſt ſabditum eße Deo
& mortalem non parla Deo ſentirs, aduouant qu’il y
auoit vn grand Dieu auquel il ſe falloit ſouſmettre &
iamais -n’aller de pair auec luy; La mort de Iulien
l’Apoſtat ne fut pas plus heureuſe, puis quelle luy ar¬
racha ce blaſpheme de la bouche viciſei galilee, &
pour ne pas chercher des exemples ſi loing, nous n’a¬
uons qu’à jetter les yeux ſur Henry huictieſme Roy
d’Angleterre, qui apres auoir mené vne tres miſe¬
rable vie, acheua par de grandes terreurs qu’il eut à̀ ſa
mort, ſes crimes luy venant à la foule dans la penſée.
Il teſmoigna de vouloir mourir en l’vnion de l’Egli¬
ſe Catholique ſe repentant deſes excez, & commu¬
nia auec quelque apparence de deuotion: mais il eſt
à craindre que cette penitence n’ait eſté ſemblable à
 celle d’Antiochus, puis qu’il prononç̧a ces triſtes pa¬
roles vn peu deuant que rendre l’eſprit. Nous auons
tout perdu, & de fait voila la plus ruineuſe & la plus
pernicieuſe paſſion qui fut iamais, puis qu’elle a trai¬
né le malheur d’vn oyaume apres ſoy & enueloppe
encore tant de milliers d’ames dans ſes ruines. Qui a
fait cela? ſinon l’impieté & l’auerſion que ce mal¬
heureux Prince auoit au bien & à la vertu dont la
deuotion eſt le plus aſſeureé rempart, comme eſtant
la fleur de la charité que le Diable taſche d’empriſon¬
ner en ſes ſources, afin que nous tirions le venin des
choſes meſme dont nousatrendons le remede.
 Mais comme les corps les plus delicats ſont les plus


a.