6
ſi majeſtueuſe tout enſemble, qu’ils donnoient à meſme
temps de l’amour & du reſpect; & ceſtoit ſur ces deux
belles coppies qu’on pouuoit encor reconnoitre l’original
des Carons & des Socrates; ou plûtoſt c’eſtoient là les deux
Sages de la France. Leur eſprit repondoit haurement à
leur bonne mine; & cetre apparence exterieure n’eſtoit
qu’vne marque des richeſſes de l’interieur. Les plus hautes
Sciences, quiſemblent des Myſteres pour les autres, eſtoient
pour eux des connoiſſances familieres; & à voir la facilité
dont ils aprenoient les belles choſes, on eut dit qu’ils s en
reſſouuenoienr plutoſt qu’ils n’en receuoient de nouueles
impreſſions; La Sageſſe increée leur auoit communiqué
tous ſes ſecrets, auſſi bien que la creée, & l’on n’eut ſceu
dire s’ils entendoient mieux ou la Iuriſprudence, ou la
Politique: Mais on peut aſſeurer qu’ils poſſedoient parfai¬
tement l’Art de gouuerner les Royaumes, & de faire re¬
gner les Loix.
 Mais comme les perfections lntellectuelles neſont pro¬
prement que des defauts, ſi celles de la Volonté ne les ac
compagnent, leurs mœurs eſtoient auſſi bien compoſées
que leur Raiſon eſtoit épureé́e; & la Vertu, qui eſt vne
habitude acquiſe dans les autres hommes, ſembloit natu¬
relle en eux. La Religion, qi dans ce temps a tant de
fauſſes apparences, & ſi peu de vrais ſectateurs, auoit fait
ſon Trone de leurs ames; & comme leurs Predeceſſeurs
n’auoient iamais pu ſouffrir l’hereſie, ils eſtoient les enne¬
mis de l’impieté, que certains Courtiſans penſent autorſer
comme ſi l’Enfer n’eſtoit fait que pour les Palais, & le Pa¬
radis pour les Cloitres. Ils auoient vne foy viue, & qui
dansſon obſcurité ne laiſſoit pas d’illuminers vne eſperance