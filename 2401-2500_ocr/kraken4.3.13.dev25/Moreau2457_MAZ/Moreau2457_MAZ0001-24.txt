v
l
 ’’e--e-¬-¬-e¬-oraa--¬r-¬-¬¬¬¬¬¬¬-¬¬¬¬¬¬-¬¬¬¬¬¬¬¬¬¬4-¬-¬¬¬¬-¬-¬¬¬¬-¬--e¬¬pg’ſſ
voyons les cruautez & les barbaries que les ſol.¬
dats des deux partis exercent. Nous voyos regner
en tous les deux l’iniuſtice, la volence, la cruauté́.
On ne trouue pas vn meilleur traittement d’vn
gendarme du Prnce que d’vn Mazarin: ils pren¬
nent la guerre pour vne licence de tout prendre,
de tout gaſter, de rout perdre. Et nous faiſons-en
vne qui ſoit iuſte, où la diſcipline militaire ſoit
obſeruée, que nous ayos pour but la reſtauration
de l’Eſtat, la deſtruction des Tyrans & de la ty¬
rannie, le reſtabliſſement de Loix, la Paix, & la fe¬
licité des hommes: mais nous ſommes tellement
 éloignez de ſes ſentimens, qu’à peine nous peu¬
uent-ils toucher. C’eſt à la verité vne violente &
traitreſſe Maiſtreſſe que la Couſtume: ſes Loix
font tellement tyranniques, qu’elle condamne ce
 que la raiſon approuue, & deffend ce que la na¬
ure meſme nous enioint. Quand les Grecs vou¬
loient maudire quelqu’vn, ils prioient les Dieux
de l’engager en quelque mauuaiſe couſtume. Il
eſt certain que de tous les peuples de la terre, il
n’en eſt point qui ait de meilleures loix que la
France: mais il eſt auſſi veritable que dans toute
la ſocieté humaine il ne ſe rrouuera point de ſi
mauuaiſes couſtumes. La ſeruitude & la tyrannie
paſſe parmy nous pour des choſes qui ſont de
droict diuin. On ne les oſeroit condamner ſans
 ... 