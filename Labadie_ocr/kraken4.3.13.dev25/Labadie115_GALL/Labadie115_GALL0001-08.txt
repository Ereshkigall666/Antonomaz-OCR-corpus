1

PREMIEREMENT. Nous promettons obeiſ¬
ſance au Roy, ſeruice à noſtre Gouuerneur, &
fidelité au bien & auantge de noſtre Patrie,
pour les Priuileges & Franchiſes de laquelle
nous ſerons touſiours preſts a expoſer nos vies
& nosbiens: & notammet pour ſoûtenir qu’en
qualité de Bourgeois nous auons voix delibe¬
ratiue & non conſultatiue ſeulement dans les
Aſſemblées generales de la Maiſon commune
de cette Ville, & faire rendre compte à ceux
qui ont manié les deniers publics.
 Comme auſſi promettons de nous aimer ainſi
que freres, & proteger reciproquement les vns
les autres, & procurer entre nous vne paix &
concorde en IESVS-CHRIST pour à quôy par¬
uenir, s’il y arriue quelque different entre
nous, promettons nous accorder d’abitres ou
permettre que la Compagnie en choiſiſſe, &
acquieſcer à la deciſion qu’ils en feront, &
ſelon leur conſeil chacun y prendra les aſſeu¬
rances neceſſaires, pour que tels accords
ſoient fermes & irreuocables.
Que ſi quelqu’vn de noſtre Compagnie eſt
l
l

28¬

