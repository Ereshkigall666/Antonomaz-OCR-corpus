Ie veux qu’il ſoit marqué de mon grand caraclere,
Cela dit, il jetta ſes griffes ſur mon dos,
Et me les en fonça juſques dedans les os,
Imprimant deſſus moy certaine marque bluë,
Qui ſemble proprement vne vieille tourtü,
Puis ſoufflant par trois fois contre mon eſthomac,
Il me remplit de feu, de verolle, & de tac,
Et non contant de ce, pour aſſouuir ſa rage,
Il fit porter vn ceau plan de certain porage
Compoſé de raiſine, & de certain gouldron,
Qui boü̂illoit à deſſein dans vn grand chauderon,
Puis de certain outils qu’il tira de ſa forge
Il m’arracha les dents & fit ouurir la gorge,
Et me traitant, de bougre, de voleur, & broûillon,
Ie ſcay, me diſoit-il, que tu veux du bouillon,
Prens en donc maintenant, pour chaufer ta poitrine,
Ce n’eſt pas du plus fin qui ſoit en ma cuiſine,
Ie t’en gardebien d’autre, & ie te fairay voir
Que ie ne le plains pas le matin n’y le ſoir,
Ie te fairay gouſter d’excellante grillade,
Du roſty delicat & de la carbonnade,
Lar golet qui rioit d’vn ſi bon traitement,
Y voulut adiouſter quelque beau compliment,
Vrayement Seigneur, dit-il, voila voſtre Eminence,
Traree à la grandeur mieux que non pas en France,
L’à vous n’eſtiez traite que par deſoldoyez,
Mais icy noſtre maiſtre ainſin que vous voyez
Vous y fait c’eſt honneur ( qu’on peut dire ſupreme)
De vous y careſſer & vous ſeruir luy meſme.
Mais deſlogeons d’icy i’ay affaires ailleurs,
Allez ſi vous voulez retrouuer vos voleurs
Ils ſont en grand eſmoy de ſcauoir oû vous eſtes,
Les vns crai gnent le feu, les autres que leurs teſtes
Ne tombent à leurs pieds deſſus vn eſchaffaut,
Attendant de venir ſe chauffer comme il faut.