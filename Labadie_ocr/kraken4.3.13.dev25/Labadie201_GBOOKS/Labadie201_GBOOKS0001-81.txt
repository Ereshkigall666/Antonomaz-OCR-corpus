crainte: & pour cette meſme conſideration, il retarda autane
 qu’il peut, l’ordre qu’auoient reçeu les troupes de defiler, qui à
la fin ſe retirerent, faiſant mille maux par toute la Prouince:
pendant le ſeiour que la Cour fit à Bordeaux, des ſuiſſes de la
garde du Roy ayant voulu faire quelque inſolence, furent trou¬
uez le iour aprez eſtendus roides morts dans les rues.
Le lendemain de l’entrêe du Roy ſa Maieſteé fut à̀ l’Egliſe Saint
Andre, à la porte de laquelle, elle fut doctement haranguée par
l’Archeueſque de Bordeaux, non moins recommendable par la
grandeur de ſa naiſſance, que par celle de ſa vertu: il eſtoit ac¬
compagné en cette ceremonie du Chapitre de ceſte Egliſe là; où
le re Des & l’Eaudiat, furent chantez à deux Chœurs de mu¬
ſique.
 
Ce meſme iour les deux Chapitres de Sainct André & de ſainct
Seurin furent ſaluer leurs Maieſtez: le Parlement en corps & en
robbes rouges, les Treſoriers de France, l’Vniuerſité, le Preſi¬
dial, les Eſſeus, & le corps de la Bourgeoiſie, furent en ſuitte les
haranguer; leurs ’Maieſtez témoignerent à toutes ces compagnies¬
qu’elles eſtoient tres ſatisfaites de leurs reſpects & de leurs ſoû¬
miſſions.
Le Parlement fut auſſ ſaluer par Deputez, Monſieur le Due
d’Anjou, & Mademoiſelle par l’organe du Preſident Daffis, auec
vne eloquence digne du rang qu’il uient Le Cardinal fit tous ſes ef¬
forts pour reçeuoir le meſme honaeur: il trouua oyen d’en faire
faire la propoſition par vn des Preſidens, il obligea meſne le ſieur
du Coudray Montpenſier d’en ſupplier le Parlement par des preſ¬
ſantes ſolicitations qu’il fit à ces Meſſieurs & dans leurs maiſons, &
à l’entré́e du Palais: mais la propoſition fut reietrtée comme vne
choſe honteuſe à la dignité de cette celebre Compagnie. Bien eſt¬
il vray, & c’eſt auec vne extreme douleur que ie ſuis contraint de
vous faire ſç̧auoir que neuf ou dix Officiers du Parlement furent¬
yoir en leur particulier, à cachettes & de nit, comme des chat¬
huans ceét incomparable Miniſtre.
Deux iours apres l’arriuée du Roy, la Reyne ayant fait dire au
Parlement par le ſieur de Saintor de ſe rendre dans le Logis du
Roy, tous les Preſidens au Mortier, quatre Conſeillers dé là
grand’Chambre, & deux de chacune des Enqueſtes furent depu¬
tez deuers leurs Maieſtez, qui leur teſmoignerent qu’elles: deſi¬
roient que ceux des Officiers du Parlement qui s’eſtoient retirez
pendant les mouuemens fuſſent reſtablis dans leurs Charges e ce
qui fut fait le lendemain, le Parlement leur ayant permis pour ſa¬
tisfaire à̀ ce commandement d’eutrer au Palais& d’y prendre leurs
La
places.
