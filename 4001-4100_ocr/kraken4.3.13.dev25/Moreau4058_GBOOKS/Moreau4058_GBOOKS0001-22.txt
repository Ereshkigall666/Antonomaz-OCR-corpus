peut engrendrer pas vn de vos Sujets ne doute que l’eſprit
du Card. Mazarin ne ſoit poſſedé de cetteinſolente & ty¬
ranique ambition, l’on ſçait ce qu’il dit quand il fit em¬
priſonner Monſieur le Prince de Condé, ſon ambition
luy fit tenir ce diſcours: Ie m’éleueray ſi haut, que ce ſera
grandhonneur à M. le Prince de me ſeruir vne autrefois.
Voyez dans quel tranſport cette paſſion l’auoit pouſſé: Il
n’y a point de condition ſi haute fuſt elle apres celle de vo¬
ſtre Maiſon Royale, qui ne tint à grande gloire d’eſtre ay¬
mé, ie ne dis pas meſme ſeruy de M. le Prince de Condé.
En quel lieu pourroit il donc monter,ſi ce n’eſtſur voſtre
Thrône, pour eſtre ſi haut que M. le Prince reçoiue de
l’honneur en le ſeruant. Cét ambitieux n’a il pas tellement
 partagé voſtre authorité, que ſi par hazard vouscoman¬
diez quelque choſe à ſes creatures contre ſon conſente¬
ment, ie doutes’ilhs vous obeiroient: n’eſt ce pas vne gran¬
de ambition, que d’entreprendre vne guerre pour ſa que¬
relle particuliere au milieu du Royaume: n’eſt cepas vne
grande inſolence d’entrer dans vos terres auec main ar¬
mëe, & auec des Eſtrangers: ne s’eſt-il pas vanté cent fois
que ſans luy toute la Monarchie Franç̧oiſe ſeroit écrou¬
lée: n’a ilpas dit hautement qu’il ſe mertroit dans vn lieu
au deſſus de la porté́e de Meſfieurs du Parlement, & d’où
il pourroit punir les Pariſiens pour luy auoir eſté conrai¬
re, & trop fidelles à leur Roy. Que ſçauons nous ſi ſon
ambitiõ̃ n’en veut point à voſtre Perſonne ſacrée, n’ayant
prés deſoy que des Eſtrangers, & des gens incognus. Vn
ancien Pere dit fort judicieuſement, qu’il vaut mieux
eſtre à la compagnie d’vn chien connu, qu’en celle d’vn
homme que nous ne connoiſſons point. Ne rencontrons
nous pas en luy toutes les conditions de l’ambition, elle
veut tout ſçauoir ſans ne rien apprendre d’autruy; luy ne
veut pas ſçauoir les affaires du Royaume, ſans les vouloir
E