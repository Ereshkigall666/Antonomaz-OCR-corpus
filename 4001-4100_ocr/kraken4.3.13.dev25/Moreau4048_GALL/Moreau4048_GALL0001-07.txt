Vous auez d’vn mortel orage
La Nef Françoiſe preſerué;
Ce beau Vaiſſeau s’eſtant trouué
Sur le poinct de faire naufrage
Ez mains d’vn Corſaire Latin,
Qui pour piller tout ſon butin
L’expoſoit a des precipices:
Vous auez pris le Gouuernal,
Et vos fauorables auſpices
Luy ſeruent de guide & fanal.
. Il faut cét Eminent Coloſſe
Ennemy de noſtte repos,
Enuoyer (s’il eſt à propos)
Ailleurs mendyer vne Croſſe,
Des Mytres, & des doubles Croix
Bien loin de l’Empire Gaulois:
Mais il eſt vray que les Thyares,
Et ſemblables friands morceaux
Ez autres pays ſont bien rares,
L’on n’en donne point aux Cheuaux.
Enuoyez-le ſes voleries
Dedans Venize debiter,,
Puis qu’il y a fait tranſporter
Ses Treſors & ſes Pierreries;
Mais il y ſera mal venu,
Eſtant pour fourbe trop connu.
Tout le reſte de l’Iralie
N ’eſt pas pour ſon Rouge Bonpet,,
Ny Eueſché, ny Abbaye
Ne luy ſauteront au collet.
Qu’il s’en aille dans la Sicile
 porter la rebellion;
Peut-eſtre cette Region
Luy pourra bien ſeruir d’azile.
Pourueu que ſa temerité
Ne faſſe qu’il ſoit rejetté
De la Sennora Iberie,
Qui luy refuſe ſon ſecours