4
1

e7
ble, & cette pauure ville en eſtant comme inueſtie, ne pouuoit
eſperer vn ſort plus fauorable que les autres, ſi elle n’eſtoit puiſ¬
ſamment & promptement ſecouruë, mais comme elle eſtoit de¬
ſtituée de tous les moyens imaginables, & reduite à l’extremité:
Noſtre ſaincte Geneuiefve qui viuoit de ce temps, comme elle
auoit touſiours teſmoigné vn amour maternel pour la bonue vil¬
le de Paris, adreſſa ſes prieres au Ciel auec tant de ferueur, que
Dieu fit à ſa faueur diſperſer ces troupes ennemies, & tourner
leur furie d’vn autre coſté, ce qui la fit ſurnommer de quelques
ſçauans vne ſeconde Iudith; puiſque Paris luy deuoit ſa deli¬
urance, comme Bethulie en eſtoit obligée à cette genercuſe
Amazone.
Ce n’eſt pas la ſeule faueur dont Patis doit rendre grace à cette
Saincte ſi zelée à ſaProtection, puiſque les miracles qu’elle a fait
apres ſa mort, cõme la guariſon de tant de fievres peſtilentieuſes,
les ſalubritez de l’air obtenuës pour les biens de la terre, & cette
fameuſe guariſon dés Ardans, ou les Medecins pour enignorer la
cauſe, ne ponuoient apporter de remedes, nous teſmoignent aſ¬
ſez quelle nous ayant laiſſé ſa Chaſſe pour arres de ſon affection,
nous ne deuons iamais deſeſperer de ſon ſecours, quand nos mi¬
ſeres ſeroient entierement deſeſperées.
Mais comme nous ſommes tombez ſur le diſcours de la vie de
cette Saincte Patrone, nous en remarquerons vne particularité
qui fait le ſuiet principal de cette matiere.
Cette bonne Saincte auoit vne louable couſtume parmy les
 diuerſes fonctions de ſa pieté d’aſſiſter à l’Egliſe à toutes les heu¬
res deſtinées, pour chanter les loüanges de Dieu: Elle eſtoit d’vn
cartier aſſez proche de l’Egliſe de Noſtre-Dame, où elle auoit
vne particuliere deuotion, & le froid ny l’horreur des tenebres
n’empeſchoit pas cette Saincte Fille en vn aage encor ieune
d’aller aux Matines qui s’y chantent toutes les nuicts, vn cierge
blanc luy ſeruoit ordinairement pour eſclairer ſes pas, & les pa¬
ges de ſes Heures, où elle auoit touſiours la veuë comne arreſtée;
Vne nuict qu’elle eſtoit aſſez proche du Portail de cette Egliſe,
dans vn temps extremément calme ou les vents eſtoient comme
enſeuelis du ſommeil, clle s’apperceut que la lumiere de ſon cie¬
11(
