 
Sans dilayer ſon procez eſtant fait,
Sur vn clayon. qu’on le traiſue au gibet.
Où mettra-t’on Gandon, dit la Raliere,
Qui encherit & le vin & la biere,
Autheur d’impoſts, de mille cruautez,
Qui a les prix des choſes augmencez,
Et dont Paris a ſouffert l’inſolence?.
Iettez au feu ſortant. de la potence.
Où mettra-t’on ce orne charlatan,
Ce violon, ce fourbe Catelan,
Cet orgüeilleux, cee -infame & fauſſaire,
Qui a ſurpris & Sergens & Notaire?
Faut le tirant auec ſes cheuaux
Le demembrer pour expier ſes maux.
Où mettra-t’on Tabouret qui menace
Les gens d’honneur de porter la bezace,
C’eſt luy qui a traicté de belles gens,
Qui ſçait l’eſeueil du Te Deum de Lens?
Puis qu’il eſt luif, eſtant fils de frippier,
Il faut qu’il ſoit bruſĺ ſur le trippier,
 Où mettra-t’on le Febure ambitieux
Plus qu’aucun autre auide & vitieux,
Dont nous aurons vne exceſſiue ioye,
Quand le boureau en aura fait ſa proye?