 ron de Maré chal de France quil offre à vn ieuneSeigneur, &
la Charge de Conneſtable à vn grand Prince, n’eſt qu’vn piege
tendu à leur liberté, & à leur vie; il faudroit venir à la Cour
pour en prendre poſſeſſion, & la Cour nourrit des monſtres
qui deuorent ceux qui s’y fient. C’eſt là que s’opere continuel¬
lement le myſtere d’iniquité, que la trahiſon & le pariure paſ¬
ſent pour des adreſſes de Politique, que les empoiſonnemens
& les aſſaſſinats ſont les coups d’vne prudence conſommée, &
que le plus delicieux repas que puiſſe faire vn Fauory, eſt celuy
d’vne illuſtre teſte abandonnée à ſa vengeance; Non, non, ô
Peuple de Paris, on ne te veut deſarmer que pour te faire paſ¬
ſer par les armes.
Il n’y a donc nulle voye d’accommodement, ce dira-ton?
& ceux qui ont tant crié contre la Guerre ciuile, où tout ad¬
uantage eſt funeſte, & toute victoire eſt tragique, en ſeront
auiourd’huy les boutefeux? à Dieu ne plaiſe, il ne faut pas eter¬
niſer nos miſërés quin’ont deſia que trop duré; mais il faut al¬
ler à la racine, & l’arracher tellement, qu’elle ne reprenne ia¬
mais; quand le venin a ſaiſi les parties nobles, & qu’il attaque
le cœur, il faut des vomitifs & des cardiaques: Le plus pre¬
ſent preſeruatifcontre le poiſon qui nous tuë, c’eſt de faire ren¬
dre gorge à ce monſtre dont la rapacité effroyable a conſom¬
me tant de Villes & tant de Prouinces; apres on confortera
petit à etit les parties malades, & ſi la France n’en recouure
fon emnom-point, elle ſera pour le moins hors de peril.
Chaſſez le Mazarin & le Mazariniſme, c’eſt à dire, cette
brutale & ignorante maniere de gouuerner toutes choſes par
impetuoſite & par fureur; Appellez la verité & la foy aux Con¬
ſeils de Louys le Iuſte; Chaſtiez exemplairement les propha¬
es, qui ont banuy ces Vierges ſacrées du cabinet; & au lieu
de la voïx de la violence & de l’iniuſtiee, faites retentir par
tout celle de l’innocence & de la douceur; alors ce ne ſera plus
le fantoſme & la faſſe image de la paix, ce ſera la Paix effe¬
ctiue & veritable auec vos Citoyens, auec le Prince, & auec
Dieu.
Sur tout ne quittez point les armes, que les Troupes de
S. Germain n’ayent laiſſe les paſſages libres, que le Bourgeois
ne ſoient les Maiſtres de Coreil, de Lagny, & des autres no¬
ſtesqui ferment maintenant la Riuiere; qu’on n’ait coniuré I
 B