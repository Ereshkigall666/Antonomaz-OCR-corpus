20
la promotion: & ce qui ſe paſſe au iourd’huy en eſt vne marque
aſſez conuainquante, & chacun ſçait que la preuoyance du Pa¬
pe à eſté neceſſaire pour l’accomplſſement de cette action, ſa
 Sainteté preuint la reuocation qui arriua à Rome, vn peu trop
tard, & elle à donné ordre aux difficulrés que l’on a fait ſur la
reception du bonner.
 Ie marreſte, ie ſuis las de reſpondre à tant d’extrauagan¬
ces qui font connoiſtre d’elles meſmes l’iniuſtice ou plu¬
ſtoſt la fureur de ceux, qui les inuentent: & ie veux finir
cet ouurage par vn ſentiment que ie dois à ma conſcience;
que ie dois à̀ la verité, que ie dois aux intereſts du public;
Eſt il poſſible ô peuples mal-heureux, que l’on immole tous les
iours à des haines particulieres, à des vangeances iniuſtes, à
des intereſts infames, eſt il poſſible dis- je que vous confendiés
vos tyrãs & vos liberateurs; eſt-il poſſible que l’excés de vos mi¬
ſeres vous aueugle au lieu de vous inſtruire, que vous ne voyez
pas que celuy qui aſſiegeaParis, qui vous ramena apres le ſie¬
ge le Card. Mazarin, & qui n’affecte auec luy des apparences
de nouuelles brouiileries, que pour en tirer des grandeurs & du
bien, n’a point de paſſion plus forte preſentement, que de
perdre dans vos eſprits M. le Cardinal de Retz, de qui les in¬
tereſts ne peuuent iamais eſtre ſeparez d’auec les voſtres, qui
eft voſtre Prelat, de qui l’eſleuation ne conſiſte que dans
voſtre abondance. Souuenés vous que ce C. de Retz eſt celuy,
la meſme qui attaqua le C. Mazarin dans le plus grand eſclar de
ſa fortune, qui contribua plus que perſonne, ſous les ordres de
ſon Alteſſe Royalle à le chaſſer dans l’eſtat meſme que ſa con¬
ſeruation luy pouuoit eſtre vtile, & qui vous ſera peut-eſtre
encor neceſſaire pour ce meſme effet au moment que vous,
ſerés abandonneés de ceux qui ſe diſent vos protecteurs, qui ont
touſiours eſté ſes eſclaues, & qui ont aſſiegé Paris auec plus de
vrigueut qu’ils ne le deffendenr.
1 9
11
FIN.
 

