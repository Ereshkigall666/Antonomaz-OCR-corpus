Cecy ternira voſtre gloire,
Il alentira la memoire,
De voſtre haute Pieté;
Et puis ſçachantque cét Infame
Eſt ennemy de Chaſteté,
La voſtre auroit bien peine à s’exempter du blâme.
Quoy qu’on n’ait point de méfiance
De voſtre chaſte conſcience,
 Parfois pourtant certains Eſprits
Se forment diuerſes penſées,
Dont toûjours ils reſtent épris,
Iuſqu’à ce qu’ils en voyent l’apparence effacé.
C’eſt ce beau Cardinal de Rome,
(Fuſt-il bon Docteur de Sorbone)
Qui vous expoſe à cét affront;
Quoy qu’on n’ait pas cetre creance;
4
Et puis tout l’Eſtat ſçait au fond,
Qu’en cela vous n’auez que trop de Con ſcience,
Les autres Princes par maxime,
Prés de luy fomentent ſon Crime,
Et ſous vn tiltre ſpecieux,
Preſtans la main à ſon caprice,
Ils le font plus ambitieux,
Et moins capable encor’d’écouter la Iuſtice.
Et cependant ce Grand Miniſtre,
Qui fut jadis vn petit Cuiſtre,
Se voyant ainſi maintenu;
Gaſte plus l’Eſtat par ces Peſtes,
Que dix Roys qui l’ont ſouſtenu,
N’ont pû faire de bien par toutes leurs Conqueſtes.
Dehors, il fomente les Guerres;
Dedans, nos Villes, & nos Terres
Par luy ſont en confuſion:
Il vous charme; Il endort va einces;
Et donne à ſon ambition
Le ſang de vos Subjets de Paris, des Prouinces.
B ij
