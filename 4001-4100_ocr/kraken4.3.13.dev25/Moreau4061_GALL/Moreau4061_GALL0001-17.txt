15
Mais ſi c’eſt auec innocence,
Si c’eſt pour conſeruer la France,
Et pour fuir l’oppreſſion,
L’vn Vſurpateur tyrannique;
Ce n’eſt plus lors Rebellion,
Mais de noſtre vertu, vne illuſtre pratique.
Nos cœurs pendant tous ces outrages,
Ne vous font pas moins leurs hommages:
Au Roy ils ſont touſiours ouuerts,
A Vous, & à tous nos bons Princes,
Du ſang des Ennemis couuerts,
Pour le bien de Paris, pour le bien des Prouinces.
Venez donc dedans voſtre Ville,
Nous verrons la Guerre Ciuile
Auſſi toſt dedans le tombeau:
Les membres de ce grand Empire
Se reſtabliront de nouueau,
Luy apportant la Paix, vous ſerez ſon grend Mire
Soyez à nos ſouhaits propice,
Et l’on reuerra la Iuſtice
Regner ſous Vous plus quejamais;
La Religion eclypſée
Prendra ſon lu ſtre deſormais
Et le beau remps viendra, la tempeſte paſſée.
Vous reſtablirez le Commerce;
Vous remplirez tout d’allegreſſe;
Vous tirerez d’oppreſſion
L’Innocent, qui ſeruoit de marche
A ce Gouffre d’ambirion,
Pour vſurper ſur Vous la premiere démarche.
Vous chaſſerez touss nos deſaſtres:
Il ſemble deſia que les Aſtres,:
Nous rendent leurs plus doux aſpects:
Les Elemens & la Nature,
Pour joindre auec nous leurs reſpects,
apiſſent les chemins d’vne gaye verdure.