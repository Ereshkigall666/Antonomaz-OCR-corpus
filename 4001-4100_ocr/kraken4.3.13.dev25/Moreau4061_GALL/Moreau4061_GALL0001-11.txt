¬

9
Et ce qui fait horreur à dire;
Sans crainte de prouoquerl’ire
Du Pere commun des Mortels;
On met ſous les pieds les Reliques;
De la dépoüille des Autels,
On a veu reueſtir de ſales Impudiques.
Mais on void que ces dereſtables
De nos Temples font leurs Eſtables;
On void par vne impieré,
Qui paſſe la diabolique,
Metrre aux pieds la Diuinité,
Sans craindre de là haut vn chaſtiment tragique.
L’Hiſtoire vn iour en fera lire,
Plus qu’à preſent ie n’en peux dire;
Ny ceux là n’en diront aſſez,
Qui reſtent encor ſur la terre;,
Ny ceux qui deſia treſpaſſez
Criminels aux Enfers, ſont depuis cette Guerre.
Helas pitoyableREGENCE!
Qu’vae effrenée licence,
S’attaque à la Diuinité:
Apres cela que peut-on plaindre?
Le vol, viol, feu, pauureté,
Famine, Peſte & Mort, ſeront touſiours à craindre.
Hé qui n’aura encores crainte,
Que ce Tyran ſous quelque feinte
Ne faſſe eſloigner noſtre RoY;
Et que lors nous voyans ſans Pere,
Il faſſe vne nouuelle Loy,
Cruelle à ſes Subjets, & honteuſe à ſa Mere?
Pourquoy cette enorme deſpence,
Pourquoy nos Iuſtes hors de France,
Par ce Larron de Cardinal;
Deuons nous pas craindre, MADAME,
Quil traicte ainſi l’Original
Pour paruenir au but qu’il propoſeen ſon ame?
9
 