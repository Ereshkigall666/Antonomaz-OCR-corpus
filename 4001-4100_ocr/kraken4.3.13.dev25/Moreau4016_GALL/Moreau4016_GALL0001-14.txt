3
Mais parce qu’ils marchoient enordee
Chacun le laiſſoit ſans le mordre:
Auſſi ces ſobres animaux
Re connoiſſoient des Generaux,
Vn gros verrat leur Capitaine
Se faiſoit obeir ſans peine,
Quatre autres ſeruants de Sergens
Les tenoient chacun dans leurs rangs,
Et tous d’vn temps ſerrants la file,
S’aduaņoient deuers noſtre Ville,
Pour le bruit qu’ils faiſoient ce iour,
Ie n’entendis pas leur tambour,
Leurs chefs de grande experience
Ne pouuoient obtenir ſilence,
Mais pardonnons-leur aisement
Puiſque dans ce point ſeulement
Qu’on ne les pouuoit faire taire,
Ils violoient l’art militaire,
Et dit-on que cét animal
Crioit contre le Cardinal;
Iamais vn ſoldat en furie
N’alla mieux à la boucherie
Au reſte ces guerriers prudens,
Portoient des viures pour long-temps,
Ce qui fait que ie te le mande
C’eſt que i’ay ſceu d’vn de leur bande
Que parmy leurs prouiſions
Ils auoient chacun deux iambons,
Et du lart à faire potage
Les vns moins; d’autres dauantage¬
Apres ces Meſſieurs les gorets,
Pour ſouſtenir leurs intereſts
Il marchoit en corps dans la plaine
Vn troupeau de beſtes à laine,
Vulgairement dits des moutons
Qu’on menoit à coups de baſtons,
Moutons que tous nos premiers peſes,
Ont eſtimé peu ſanguinaires,
Qui ne iurerent iamais Dieu,
¬,¬
Et qu’on plaça dans le milieu,