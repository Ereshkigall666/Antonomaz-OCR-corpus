Pout n’auoir pas l’humeur aciue,
Ains auoir l’ame fort craintiue
Et celle que l’ont ces ſoldats
Qui Iuuiſy ne paſſent pas.
Ils eſtoient en nombre deux mille
Qui drilloient tous vers noſtre Ville
Leur clhef eſtoit vn peu guerrier,
C’eſtoit vn illuſtre bellier,
Qui bondiſſoit par la campagne
Comme vn ieune cheual d’Eſpagne
Il ne demandoit qu’a heurter
Ce qui ſe veuloit preſenter,
Er ſi par ſa teſte baiſſée
I’ay peu iuger de ſa penſée,
Plus courageux que n’eſt vn coq
Il ne reſpiroit que le choq,
En effet de ſes cornes fortes
Il s’en vint heurter à nos portes
Que ſi toſt qu’on le vid courir
Le Bourgeois ſe haſta d’ouurir
En ſuitte venoit vne trouppe
De huict cent bœufs à faire ſouppe,
Bref ces pourceaux, moutons ou bœufe
Eſcortez par Meſſieurs d’Elbeuf
Vitry, Narmoutier, la Boullaye
Leur faiſoient vne belle haye,
Meſmes le grand Duc de Beaufoit
Empeſchoient qu’on ne leur fit tort,
Tous ces guerriers braues & ieunes
Nous ont ſauné beaucoup de ieuſnes,
Ie paſſe pour faire plus court
Le vaillant la Mothe-Houdaneourt,
A qui tout le petit Poëte
Cent benedictions ſouhaitte
Comme il fait à noſtre bon Roy,
Comme il fait à tout le Couoy,
A ces Meſſieurs dont la prudence
Va faire refleurir la France,
A toy, Scarron. amy Lecteur,
Dont il eſt fort le ſeruiteur.
FIN