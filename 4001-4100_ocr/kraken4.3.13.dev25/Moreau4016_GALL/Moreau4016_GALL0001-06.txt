
.¬
Mais parce qu’ils marchoient en ordre
Chaeun le laiſſoit ſans le mordre:
Auſſi ces ſobres animaux
Reconnoiſſoient des Generaux
 Vn gros verrat leur Capitaine
Se faiſoit obeïr ſans peine,
Quatre autres ſeruants de Sergens
Les tenoient chacun dans leurs rangs:
Et tous d’vn rang ſerrants la fille
S’aduançoient deuers noſtre Ville,
Pour le bruit qu’ils faiſoient ce iour,
Ie n’entendis pas leur tambour,
Leurs Chefs de grande experience
Ne pouuoient obtenir ſilence
Mais pardonnons-leur aiſément
Puiſque dans ce point ſeulemene
Qu’on ne les pouuoit faire taire,
Ils violoient l’art militaire,
Et dit-on que cet animal
Crioit contre le Cardinal;
Iamais vn ſoldat en furie
N’alla mieux à la boucherie,
Au reſte ces guerriers prudens,
Portoient des viures pour long tems.
Ce qui fait que ie te le mande
C’eſt que i’ay ſceu d’vn de leur bande,
Que parmy leurs prouiſions
Ils auoient chacun deux jambons,
Et du lart à faire potage
Les vns moins; d’autres dauantage,
Apres, ces Meſſieurs les gorets,
Pour ſouſtenir leurs intereſts,
Il marchoit en corps dans la plaine
Vn troupeau de beſtes à laine,
Vulgairement dits des moutons
Qu’on menoit à coups de baſtons,
Moutons que tous nos premiers peres
Ont eſtimé peu ſanguinaires,
Qui ne iurerent iamais Dieu,
E qu’on placa dans le milieu,