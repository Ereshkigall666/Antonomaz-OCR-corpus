Auſſi ces ſobres animaux
Reconnoiſſoient des Generaux.
Vn gros verrat leur Capitaine
Se faiſoit obeir ſans peine,
Quatre autres ſeruants de Sergens
Les tenoient chacun dans leurs rangs,.
Et tous d’vn temps ſerrants la file,
S’aduanç̧oient deuers noſtre Ville.
Pour le bruit qu’ils faiſoient ce iour,
Ie n’entendis pas leur tambour,
Leurs chefs de grande experience
Ne pouuoient obtenir ſilence,
Mais pardonnons-leur aisement
Puiſque dans ce poinct ſeulement
Qu’on ne les pouuoit faire taire,
Ils violoient l’art militaire,
Et dit-on que cet animal
Crioit contre le Cardinal;
Iamais vn ſoldat en furie
N’alla mieux à la boucherie.
Au reſte ces guerriers prudens,
Portoient des viures pour long-temps.
Ce qui fait que ie te le mande,
C’eſt que i’ay ſceu d’vn de leur bande
Que parmy leurs prouiſions
Ils auoient chacun deux iambons,
Et du lard à faire potage
LeS VvnS 1oiS, l’aucs dauancag.
Apres ces Meſſieurs les gorets,
Pour ſouſtenir leurs intereſts,
Il marchoit en corps dans la plaine
Vn troupeau de beſtes à laine,
Vulgairement dits des moutons
Qu’on menoit à coups de baſtons,
Moutons que tous nos premiers peres
Ont eſtimé peu ſanguinaires,
Oui ne iurerent iamais Dieu,
,
Et qu’on plaça dans le milieu,
Pour n’auoir pas l’humeur actiue,