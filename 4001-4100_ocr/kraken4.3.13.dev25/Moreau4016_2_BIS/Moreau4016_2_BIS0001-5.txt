Ains auoir l’ame fort craintiue,
Et telle que l’ont ces ſoldats
Qui luuiſy ne paſſent pas.
Ils eſtoient en nombre deux mille
Qui drilloient tous vers noſtre Viſlle
ILeut chef eſtoit vn peu guerrier,
C’eſtoit vn illuſtre bellier,
Qui bondiſſoit par la campagne
Comme vn ieune cheual d’Eſpagne
Il! ne demandoit qu’à heurter
Ce qui ſe vouloit preſenter.
Et ſi par ſa teſte baiſsée
l’ay peu iuger de ſa penſee,
Plus courageux que n’eſt vn coq
Il ne reſpiroit que le choq,
En effect de ſes cornes fortes
Il s’en vint heurter à nos portes,
Que ſi toſt qu’on le vid courir
Le bourgeois ſe haſta d’ouurir:
En ſuitte venoit vne trouppe
De huict cent bœufs à faire ſouppe,
Bref ces pourceaux, moutons ou bœufs
Eſcortez par Meſſieurs d’Elbeuf,
Virry, Narmoutier, la Boullaye
Leur faiſoient vne belle haye.
Meſmes le grand Duc de Beaufort
Empeſchoit qu’on ne leur fit tort.
Tous ces guerriers braues & ieunes
Nous ont ſauué beaucoup de ieuſnes,
Ie paſfe pour faire plus court
Le vaillant la Mothe- Houdancourt,
A qui tous le petit Poite
Cent benedictions ſouhaitte,
Comme il fait à noſtre bon Roy,
Comme il fait à tout le Conuoy,
A ces Meſſieurs dont la prudence
Va faire refleurir la France,
A roy Scarron, amy Lecteur,
Dont il eſt fort le ſeruiteur.
FIN.