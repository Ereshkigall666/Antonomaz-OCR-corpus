7
ramis, elle fait demembrer & écorcher tous
les iours la France, la peau de laquelle elle ſe
couure pour plaire d’auantage à ce brutal de
Mazarin: Elle ayme comme Semiramis vn
cheual & vn brural, Quoy nos Lys ſeront ils
ainſi profanez, retire toy d’icy miſerable, ne
vient plus meſler les abominables regles des
Turcs auec noſtre Chriſtianiſme, va chercher
ailleurs vn autre proye, & ne vient plus ter¬
nir la renommée de ces genereux François par
tes inſolences perpetuelles, Tu re dis Cardi¬
nal du S. Siege Apoſtolique, en fais tuaueu¬
ne fonction, non car dis moy, à quoy paſſe
tu les iours, à perdre l’vn, à oſterla vieà l’autre,
eſt-ce la la fonction d’vn Cardinal; Non, non
ſonge à toy, abaiſſe toy & t’humilie deuant
Dieu & deuant les hommes, autant que tu t’é́s
eſleué, Regarde la main de ce grand Dieu pres
à lancer ſes foudres ſur ta malheureuſe teſte,
fais penitence afin que Dieu te pardonne tou¬
tes tes pilleries & voleries, & qu’il ne te donne
point la mort eternelle, que tuas à iuſte rai¬
ſon merit́e.
FIN.


