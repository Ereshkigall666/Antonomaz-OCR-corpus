Traitoit le Digeſte, & le Code,
Le droit Canon, l’Infortiat
Tous les ouurages d’Alciat,
Et qu’il ne ſeroit plus au monde
Que des Burleſques, à la Fronde,
Donc par le gerondifen do
Burleſque vient à burlando;
Le verbe burler ne veut dire
Si ce n’eſt ſe mocquer, & rire,
Tout cela ſoit dit en paſſant
Pour le Colporteur innocent.
Mais entrons dans noſtre matiere
 Faiſons creuer la boutonniere
Et ſauter le plus fort bouton
En nous ſouuenant d’vn raton,
D’vn eſchaudé, d’vn pain d’eſpicei
De tout ce qu’on chie, & qu’on piſſe,
Que l’on regarde, que l’on ſent
Ou quel’on donneou que l’on vend,
En rappellant noſtre memoire
De tous les objets de la Foire,
Meſme de tous ceux de Paris
Qui ſont ſans eſtime, & ſans prix
S’ils n’ont la gloire ſans ſeconde
Ou du Burleſque, ou de la fronde:
Encore pour les paſſemens
Que l’on met ſur les veſtemens.
Pour les cordons, pour les dentelles,
B