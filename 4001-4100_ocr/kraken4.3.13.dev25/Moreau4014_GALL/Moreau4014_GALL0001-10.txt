
1

Montant, eſtoc ou iarretade
Detachoient Meſſieurs les Frondeurs
Dedans leurs premieres ardeurs,
Qui faiſoient vn rauage eſtrange,
En païs ſec, ou dans la fange,
Ruant grez, cailloux, & pauez
Les premiers qu’ils auoient trouuez:
Tellement que pour bien inſtruire
Ceux qui ne ſçauent pas bien lire,
Iadis aux liures qu’on faiſoit,
Non fronde, mais, fonde, on liſoit,
A preſent il faut dire Fronde
Pour parler auec tout le monde,
Mais ces propos ſont ſupeus,
Iſidore en feroit-il plus
Pourſuiuons noſtre raillerie
Sur la mode ou ſur la furie
Qui touſiours nous a poſſedez,
Ce n’eſt de cartes ny de dez
Ny d’amour, ny d’yurognerie
Qu’on doit prendre cette furie:
Puiſque les autres nations
Souffrent les meſmes Paſſions;
Du duel ie n’en parle mie
Car ma plume eſt ſonennemie.
C’eſt donc deſſus nos veſtemens
Nos grimaces, nos complimens,.
Qu’il faut quei’excerce ma bile