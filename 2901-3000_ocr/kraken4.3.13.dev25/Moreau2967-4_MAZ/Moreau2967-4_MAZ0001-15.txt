7
puiſſe troubler le ſeruice des Officiers ny la fonction de leurs charges,
qu’eu leur faiſant faire leur procez par les voyes ordinaires, enflerent
encore le cœur & la fſuperbe de ces deux ennemis du gente humain &
de la ſocieté ciuile: car ayant perdu la memoire de leur naiſſance, & du
neant dont ils auoient eſté tirés, ils rendent toutes les puiſſances de l’E¬
ſtat captiues, il n’y a rien qui puiſſe reſiſter à leur violence & à leur
fureur.
Le Parlement, quoy qu’engagé dans l’oppreſſion publique, ne laiſſe
pourtant pas de continuer ſes efforts, il s’aſſemble dans les rencontres
lesplus importantes, il rend des Arreſts, il fait des remonſtrances, il
aduertit tous les iours la Reyne de la cheute & du precipice: Que ceux
qui gouuernoient & qui luy donnoient de ſi pernicieux conſeils fai¬
ſoient ſans doute les funerailles de l’Eſtat, que nous perdions par noſtre
mal-heureuſe police & par la ſuite de nos deſordres, tout le credit &
la reputation chez les Eſtrangers; Bref que tout eſtoit corrompu, &
reduit dans le derier malheur, & que l’on ne voyoit plus du tout la fa¬
ce de noſtre Monarchie.
Mais tous ces ſages conſeils ſont touſiours inutiles & meſpriſez, il
n’y a rien d’inuiolable aà ces deux Geans qui s’eſtoient emparez du troſ¬
ne des Dieux, & qui aſſiegeoient l’eſprit de cette Princeſſe. Vn Arroſt
du Conſeilrendu ſur vne ſimple Requeſte, renuerſe les plus iuſtes de¬
llberations des Compagnies Souueraines, les Loix les plus ſacrees de
l’Eſtat ſont le joüet & la deriſion de ces deux Miniſtres ignorans & ſa¬
crileges, qui n’ont point d’autre politique que le pillage des peuples, &
de ſe repaiſtre de leur propre ſang.
Pour faciliter tous les pernicieux deſſeins, & leurs entrepriſes puniſ¬
ſables, ils engagent dans leur complot le Chancelier de France, qui
auoit eſté eſleué́ à cette charge par ſes laſchetez & ſes infamies, & qui
S’y eſtoit maintenu parlesmeſmes crimes. Ce Chef de la iuſtice abuſe
 en toutes rencontres du ſceau & du caractere du Prince, on l’applique
à toutes ſortes de nouueautez & de tyrannies, il ſert à opprimer les in¬
nocens, & à ſauuer les coupables, s’imaginant faire le Roy complice de
tant de crimes, parce qu’il proſtituoit ainſi ſa figure & ſon image.
Le combat du Parlement & du Conſeil pour tous ces deſordres ayant
duré́ plus de cinq ans entiers de la Regence, ſans produire tout l’effet
qu’il euſt bien deſiré pour le ſoulagement du public, d’autant que lePar¬
lement auoit touſiours deux viſages, l’vn deſquels regardoit la miſere
du peuple, & l’autre ſa fureur; Il reſolut enfin au mois de May der¬
ner d’arreſter ce torrent de maux qui auoit deſia rauagé tout le Royau¬
ne, & qui dans peu de temps eut acheué ſon naufrage, & renuerſé
1
