1
1

?
l
I14
mentoit meſme cette crainte,eſtoit le nombre des trouppes qui paroiſ¬
ſoient aux enuirons de la Ville, & qui s’aduançoient de tous coſtez, Le
Prince de Conde par vne entrepriſe toute ouuerte vſa de mauuaiſes pa¬
roles, en menaç̧ant quelques-vns de la Compagnie, & leur oſtant la li¬
berté des ſuffrages.
 Toute la Fr ance trouuera ſans doute oſtrange, & tous nos voiſins,ile
procedé de ces deux Princes dans cette occaſion. Car deux ſou trois
iours apres les proteſtations qu’ils auoient faites en plein Parlement, de
faire executer ponctuellement la Declaration, l’on en porte vne autre à
la Chambre des Comptes qui eſtoit le plus malheureux ouurage qui ſe
pouuoit iamais imaginer. Car au lieu que dans la violence du temps &
dans le brigandage des Finances, auquel on auoit pourueu par la der¬
niere Declaration, les intereſts des preſts que l’on faiſoit au Roy, & les
remiſes fuſſent des crimes couuerts & que l’on ne pouuoit voir à la Chã¬
bre des Comptes, tout cela eſtant employé dans les comptans, l’on vou¬
loit que les Compagnies Souueraines authoriſaſſent elles-meſmes pu¬
bliquement cette volerie, que l’on auoit deſſein de continuer, & pour
la rendre encore plus celebre, l’on permettoit indifferemment à toutes
ſortes de perſonnes de s’engager dans ces preſts, c’eſt à̀ dire dans cette
vſure infame, dans ce peculat honteux, ſans pouuoir eſtte recherchez,
ſans déroger à̀ Nobleſſe, & ſans contreuenir aux Ordonnances.
Monſieur l’Archeueſque de Paris & la Sorbonne trouuerent cette
Declaration ſi contraire aux bonnes mœurs & à̀ la pureté de la Religion
& du Chriſtianiſme, qu’ils teſmoignerent publiquement qu’ils ne ſouf¬
friroient point du tout cette corruption dans les conſciences, laquelle
ne manqueroit pas de deuenir generale, la Loy du Prince en cela ne de¬
uant point eſtre differente de celle des particuliers, principalement le
Roy ay ant tous les reuenus, & toutes les choſes neceſſaires pour la ma¬
nutention de l’Eſtat.
A l’eſgard du Parlement, il ſe remua pareillement d’vne contrauen¬
tion ſ manifeſte à la derniere Declaration, qui alloit acheuer la ruine
de l’Eſtat, & abſorber tous les reuenus du Prince.
Les Miniſtres voyant donc que ſi l’on entreprenoit la Police du
Royaume & les Loix dans leur vigueur, qu’ils ne ſeroient plus les Sou¬
uerains, & qu’il y auoit à craindre que ces meſmes Loix qu’ils auoient
tant de fois violées, ne demandaſſent iuſtice de tous les crimes qu’ils
auoient commis contre leirepos & la felicité́ des Peuples, ils prennent
encore la reſolution de perdre l’Eſtat, ou de perdre ceux qui les auoient
ainſi rappellées, & qui les vouloient faire triompher de tant de parrici¬
des & d’attentats qu’ils auoient faicts à la ſeurete publique, & à la Ma¬
