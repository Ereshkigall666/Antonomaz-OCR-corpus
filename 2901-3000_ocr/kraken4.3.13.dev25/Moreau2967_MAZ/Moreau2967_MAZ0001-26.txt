

l
3



16
& Monſieur le Prince de venir prendre leurs places, leſquels
dés l’entrée proteſterent à la Compagnie, en foy de Princes,
que la Reyne n’auoit d’autre deſſein, que d’executer la De¬
claration, & qu’ils eſtoient venus ſç̧auoir les contrauentions
qu’onyauoit faites.
Quelques-vns de Meſſieurs ayans témoigné dans leurs ad¬
uis les iuſtes deffiances & les ſoupcçons que la Compagnie, &.
tout le Peuple de Paris auoient, des Miniſtres & de leurs
reſſentimens, que ce qui augmentoit meſme cette crainte,
eſtoit le nombre des trouppes qui paroiſſoient aux enuirons
de la Ville, & qui s’aduançoient de tous coſtes, Le Prince de
Condé par vne entrepriſe toute ouuerte vſa de mauuaiſes pa¬
roles, en menaçant quelques-vns de la Compagnie, & leur
oſtant la liberté des ſuffrages.
Toute la France trouuera ſans doute eſtrange, & tous nos
voiſins, le procedeé de ces deux Princes dans cette occaſion.
Car deux ou trois iours apres les proteſtations qu’ils auoient
faites en plein Parlement, de faire executer ponctuellement
la Declaration, l’on en porte vne autre à̀ la Chambre des
Comptes qui eſtoit le plus malheureux ouurage qui ſe pou¬
uoit iamais imaginer. Car au lieu que dans la violence du
temps & dans le brigandage des Finances, auquel on auoit
pourueu par la derniere Declaration, les intereſts des preſts
que l’on faiſoit au Roy, & les remiſes fuſſent des crimes cou¬
uerts, & que l’on ne pouuoit voir à la Chambre des Comptes,
tout cela eſtant employé́ dans les comptans, l’on vouloit que
les Compagnies Souueraines authoriſaſſent elles-meſmes
publiquement cette volerie, que l’on auoit deſſein de conti¬
nuer, & pour la rendre encore plus celebre, l’on permettoit
indifferemment aà toutes ſortes de perſonnes de s’engager
dans ces preſts, c’eſt à dire dans cette vſure infame, dans ce
peculat honteux, ſans pouuoir eſtre recherchez, ſans déro¬
ger aà̀ Nobleſſe, & ſans contreuenir aux Ordonnances.
Monſieur l’Archeueſque de Paris & la Sorbonne trouue¬
rent certe Declaration ſi contraire aux bonnes mœurs & à la
pureté́ de la Religion & du Chriſtianiſme, qu’ils teſmoigne¬
rent publiquement qu’ils ne ſouffriroient point du tout cer¬
re corruption dans les conſciences, laquelle ne manqueroit
pas