
I
3
1
3

12
uertes, & que ce qu’ils auoient voulu faire paſſer pour la deſ¬
charge & le ſoulagement du peuple eſtoit vn nouueau crime,
Ils prennent la reſolution de maintenir encore leur tyrannie
par la force & la violence, & d’enleuer du Parlement ceux
qui leur faiſoientombrage, & qui en conſeruoient la dignité.
Ayant gaigne heureuſement vne bataille, qu’ils auoient
deſſein de perdre, pour rejetter ſur les Aſſemblées du Parle¬
ment la cauſe de la deffaite, ils ne laiſſent pas de s’imaginer
par apres qu’ils ſe pourront auſſi bien ſeruir de la Victoire, &
que dans leur ſucces il n’v aura rien qu’ils ne puiſſent entre¬
prendre ſur la ſeureté publique. Tellement qu’à l’iſſué d’vn
Te Deam glorieux, & pendant les acclamations des peuples,
l’on arreſte prſonnier Monſieur de Brouſſel, Monſieur de
Blaſmenie Preſident aux Enqueſtes, l’on enuoye des lettres
de Cachet à Monſieur Laiſné, à Monſieur Loyſel, à Mon¬
ſieur Benoiſe, & à pluſieurs autres Conſeillers. L’on va enco¬
re à main armée au logis de Monſieur Charton Preſident des
 Requeſtes du Palais pour ſe ſaiſir de ſa perſonne, il y a en¬
core beaucoup d’autres que l’on prepare peu vn ſanglant ſa¬
crifice, & pour immoler à la paſſion & à la vengeance du Car¬
dinal Mazarin & de ſes complices, qui comme ces ovſeaux
de proye, ou ces beſtes de carnage, ne ſe repaiſſoient que de
ſang, &encore du plus innocent & du plus pur.
Les Habitans de Paris ayant donc conſideré cette action
auec horreur, & que l’oppreſſion du Parlement eſtoit vne aſ¬
ſeurance infaillible de leur ruine, & de tous les ſubjets du
Roy; Ils prennent les armes pour redemander leurs Peres &
leurs veritables Protecteurs, parce qu’ils ſç̧auoient bien que
la porte de la Iuſtice eſtoit fermée il y auoit long-temps, &
qu’il n’y auoit que la force & l’eſpouuante qui peuſt obliger
les Miniſtres de les rendre, & empeſcher les conſpirations
qu’ils auoient faites ſur des teſtes ſi Illuſtres & ſi precieuſes à
I’Eſtar.
Le Parlement neantmoins ſe contente de la liberté́ de ſes
priſonniers, & des relegués dans les Prouinces, quoy que dans
cét eſtat il pe uſt perdre facilement ſes ennemis, qui eſtoient à
la mercy de deux cent mil hommes ſous les armes, & qui
eſtoient maiſtres de leur vie & de leur ſalut.
La