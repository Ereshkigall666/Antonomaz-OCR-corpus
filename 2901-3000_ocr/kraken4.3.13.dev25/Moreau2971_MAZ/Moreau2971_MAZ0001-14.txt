’L-¬
 6
dans tout l’Vniuers, qui ſoit plus parfaite que celle dont ils
entretiennent tous leurs compoſez enſemble, ſans offenſer
ny l’vn ny l’autre? Le feu ne conſomme pas l’air, mais il le
nourrit & le garde dans ſon ſein comme vne choſe dont il
tire ſon eſtre. L’air enuironne l’eau de toutes parts, & par
vn embraſement vniuerſel, il ſerre la terre & l’eau enſem¬
ble, afin de les maintenir dans leur centre. Se pourroit-il
trouuer dans l’ordre de la Nature quelque choſe de plus¬
diſſemblable que le corps & l’ame? & toutesfois ils ſont ſi
bien conioints d’amitie enſemble, qu’ils ne voudroient ia¬
mais ſe ſeparer l’vn de l’autre. Vnion qui ne ſe trouue pas
ſeulement aux choſes ſenſibles, & aux choſes animées:
Mais encore qui plus eſt, aux plantes & aux vegetatiues où
l’on void certains ſimulachres d’vne extraordinaire amiti,
& d’vne parfaite concorde. De ſorte qu’entre pluſieurs ar¬
bres, & meſme entre pluſieurs herbes l’on remarque fort
aiſement que le maſle ne ſç̧auroit viure aucunement, lors
qu’il ſe trouue vn peu trop eſloigne de la femelle. La vigne
ne ſubſiſte que par les embraſemens qu’elle fait à tout ce
q l’appuye. Le Lierre eſt ſi fort eſpris d’vne parfaite v¬
nion, qu’il faut qu’il viue ou qu’il meure auec ce qui luy
donne moyen de s’eſleuor au faiſte du mur qui luy rend
cét office. Mais qui eſt plus eſloigné de ſentiment que les
pierres Encore ces admirables Scrutateurs des ſecretsplus
cachez de la Nature, y ont-ils reconnu quelques eſtincelles
d’vnion, d’amitie & de concorde. L’Aimant aime le fer,
& l’attire à ſoy, de ſorte qu’il ſemble eſtre touché de quel¬
que regret lors qu’ou l’en ſepare: Que cette puiſſante vertu
eſt merueilleuſe, de voir qu’elle s’eſtend meſme iuſques
aux metaux les moins fixez & les plus ſolides. Le Mercure
deſire tellement la conuerſati n de l’or, qu’il ſemble eſtre
tranſporté d’vne furieuſe amour, lors qu’il ſe plonge dans le
ſein d’vn excrement ſi deſiré des hommes. I’oſe bien dire
quelque choſe de plus prodigieuſe à l’eternelle confuſion
 de ces animaux pluis raiſonnables, que meſmes les demons
infernaux, par la malice deſquels la premiere alliance & la
premiere concorde de Dieu & des hommes fut rompuë,
!
l
l 
 1

 
 1
 
 V
