¬
11
meſmes qui ſe rendent continuellement indignes de
ſes graces. Ainſi par vne bonté qui ne doit iamais a¬
uor d’autre modelle, que celle de ce diuin Sauueur
de nos ames, voſtre Majeſté doit tendre la main à̀ nos
neceſſitez, & nous enrichir encore vne fois de nos
propres dépoüilles.
Vos deuanciers ont manqú quelquesfois en lIeur
conduite; parce que leur gouuernement eſtoit plein
d’erreur & de violence: Mais le voſtre, prenant celuy
de Dieu pour exemple, ne doit pas auoir aucun de
tous ſes defauts, & vous deuez accorder le bien de
l’Eſtat aux tres-humbles ſupplications de ſes Peu¬
ples: & bien que l’art de gouuerner des Nations ſoit
vn des plus grands efforts de tous les plus experts en
la Politique, Voſtre Majeſté n’aura pas beaucoup de
peine à nous conduire; puis que nous auons deſia
fait vœu à Dieu, de nous ſonſmettre à toutes vos
volontez, & de demeurer dans vne parfaite obeiſ¬
ſance.
Si vous nous auez fait voir qu’il n’y auoit point de
crime que vous ne ſceuſſiez punir, montrez nous à
preſent auſi qu’il n’y a point, ny d’amour, ny de ſouſ¬
miſſion, que vous ne ſçachiez reconnoiſtre: & ſi IE¬
SVS CnIS vouS commande d’auoir de la dou¬
ceur pour voſtre prochain, à plus forte raiſon vous
commande-t’il a’en auoir encore plus pour des Sub¬
jets, qui font vne partie de vous-meſme.
Sainct Iacques nous apprend, que l’ire de l’hom¬
me eſt ennemy mortel de la Iuſtice de Dieu, ſans au¬
cune reſerue. C’eſt ce qui fait que les Princes qui re¬
gardent les Peuples d’vn œil de pitié, ſont mille fois
plus cheris, que ceux qui ne font que les regarder
d’vn œil de colere. Cette paſſion qui fait quelque fois
tant de deſordre dans l’eſprit des plus iudlcieux, eſt
vn mouuement enflammë, qui ne conuient pas bien
ny à la Maieſté des Roys, ny meſme à̀ la grandeur des
Princes.