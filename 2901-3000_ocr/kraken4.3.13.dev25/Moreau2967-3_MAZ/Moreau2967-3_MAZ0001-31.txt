
ſance, par leurs charges, par leurs emplois, & par leur pro¬
pre vertu, ſe ſont auſſi rangez de ce party pour y deffendre la
cauſe commune, & la liberté de leur pais, ils ont proreſté de
perir ou de rompre les chaiſnes que la violence du miniſtere
auoit dõnées au peuple, comme à des forçats & à des eſclaues.
Monſieur le Coadiuteur de Paris, l’Vniuerſité & les prin¬
cipaux Prelats du Royaume, ont auſſi condamné publique¬
ment la tyrannie du Cardinal Mazarin, & confirmé tous les
Princes dans le bon deſſein qu’ils auoient d’en tirer la ven¬
geance publique. Tellement que lon peut dire que les trois
Eſtats ſont vnis au Parlement pour maintenirt l’aut horité du
Roy, & chaſſer ceux qui s’en ſont iniuſtement emparez.
Le Parlement eſt meſme bien aſſeuré, que la pluſpart de
ceux qui ſont demeurez en Cour n’y ont eſté iuſques à pre¬
ſent, que par des raiſons de bien-ſeance, ou retenus par for¬
ce, & qu’ils voudroient auoir part aà̀ la gloire d’vne ſi belle
ation, pluſtoſt que de trauailler à la deſtruire.
Monſieur le Duc d Orleans meſme n’y eſt plus engagé d’in¬
clination, il n’y demeure parce qu’il n’en peut pas ſortir. Ma¬
dame la Ducheſſe ſa femme, & Mademoiſelle ſa file & tous
ceux de ſa Maiſon font tous les iours des imprecations con¬
tre ceux qui luy ont donne de ſi pernicieux conſeils, & qui
ſont les autheurs d’vne ſi funeſte & ſi malheureuſe entre¬
priſe.
C’eſt donc la cauſe de Dieu puis que c’eſt la cauſe publi¬
que. Car de l’autre coſté l’on ry voit point d’autre raiſon
que la deffenſe d’vn tyran, quia diſſipé toutes les Finances
du Roy, ou qui les a tranſportées en des Prouinces Eſtran¬
geres, s’eſtant trouué́ ſur le Regiſtre dés Banquiers, quiont
negotie ſes affaites, plus de cent ſoixante & dix-huit millions
de liures, qui ont eſté́ enuoýes de ſon or dre & ſous ſon nom
en l talie.Qui a bien eu l’inſolence d’empriſonner vn Prinoe
dés le commencement de ſon credit & de ſon re gne, pour
luy propoſer, & le faire conſentir s’il pouuoit, à vn mariage
honteux & infame d’vne de ſes niepees, fille de Bourgeois de
Rome, & de ſimples artſans, qui nmeſme à tant de fois
engagé l’honneur & la vie de Monſieur le Prince, qui eſt au¬