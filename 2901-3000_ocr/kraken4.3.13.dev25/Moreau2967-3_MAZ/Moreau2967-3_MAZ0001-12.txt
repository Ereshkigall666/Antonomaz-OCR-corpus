& qui conſeruoit l’amour des vns & la ſoumiſſion des autres.
Ce deſordre public n’a point eu d’autre principe que l’am¬
bition des Miniſtres & des Fauoris auſque ls nos Princes ayant
abandonné la conduite de leurs Eſtats & toute leur authorite,
Ils ont tres-mal vſé d’vn pouuoir qui ne leur appartenoit pas,
& changé entierement la face de noſtre Empire, aſin que nous
faiſans perdre les loix de nos Peres, ils peuſſent faire vne do¬
mination d’eſclaues, & deſtruire tout ce qui s’oppoſeroit à
l’inſolence de leurs deſſeins & de leurs entrepriſes crimi¬
nellés.¬
Il ſeroit inutile de rechercher des exemples de cette verité
dans les ſiecles paſſez, il ne faut que faire vn petit retour ſur
 nous meſmes, pour découurir le couronnement de la tyran¬
nie, & comme l’on a rauageé tout le Royaume, & fait chan¬
ger de nom & de titre aux François, tant jaloux de leur li¬
berté.
 Tout le monde ſçait que le Miniſtere du Cardinal de Ri¬
chelieu n’a eſté celebre que par le bouleuerſement de toute
1 Europe, ou il a mis le feu de tous les coſtes, & qu’il ne s’eſt
cimenté que par le ſang, & le meurtre d’vne infinité de per¬
ſonnes Illuſtres qu’il a ſacrifiées à ſa vengeance, & à l’iniuſtice
de ſes paſſions. Les Princes meſimnes & tous les Grands du
Royaume ont eſté les premiers objets de ſa fureur; Il n’y a
point dejuſte dans l’Eſtat qu’il n’ait cruellement perſecuté;
les vns par des priſons perpetuelles où ils ontfiny malheureu¬
ſement leurs jours les autres par le poiſon & des morts preci¬
pitées; pluſieurs par des ſupplices honteux, & de fauſſes accu¬
ſations. Enfin il a conſommé pendant ſon Miniſtere tout ce
que l’enfer peut inſpirer pour affliger l’innocence, & la ren¬
dre malheureuſe.
 Heſtoit monté à vn ſi haut poinct d’inſolence, qu’apres s’e¬
ſtre ſaiſi des meilleures places du Royaume & des ports les
plus fameux & les plus conſiderables, il traittoit le Roy com¬
 me s’il en euſteſté le maiſtre & le ſouuerain. Ses gardes en¬
troient iuſques dans le cabinet du Prince, qui n’eſtoit pas
meſme en ſeureté au milieu de ſa Cour, ayant corrompu tous
ſes Officiers, & gaigné tous ceux qui approchoiẽt ſa perſonne.
Sa mort tant deſirée auoit leué l’enſeigne de l’eſperance,
mais
1

!