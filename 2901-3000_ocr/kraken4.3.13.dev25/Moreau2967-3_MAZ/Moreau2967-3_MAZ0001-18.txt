4
1e
que par ce moyen leur brigandage paroiſtroit publiquement.
Pour eluder l’exeeution de l’Atreſt & recarder leur ſuppli¬
ce, ils obligent Monſieur le Duc d’Orleans d’en venir deman¬
der au Parlement la ſurſeance pour quelques iours, & de
propoſer des conferences en ſa maiſon par deputés pour ter¬
miner les affaires, & donner toute la ſatisfacion qu’il ſeroie
poſſible au public, & au particulier; les aſſeurant encore
derechef des bonnes volonté́s de la Reyne, en foy & parole
de Prince, & que pour luy il n’eſtoit point miniſtre de trom¬
perie, mais qu’ils pouuoient ſe repoſer ſur les proteſtations
qu’il leur faiſoit.
Le Parlement ayant accepté la conference dans l’Hoſtel
d’Orleans, quoy qu’extraordinaire, pour ne pas deſobliger
ce Prince, & pouir voir s’il y auroit auſſi quelque ouuerture
d’accommodement.
Monſieur le Chancelier propoſa dés la premiere Aſſem¬
blée, de faire vne Declaration entierement conforme aà l’Ar¬
reſt quiauoit eſteé rendu. Aquoy le Parlement conſentit, n’e¬
ſtant point jaloux de faire paroiſtre ſous ſon authorité le bien
qu’il vouloit procurer au peuple, au contraire ilſouffrit que
cette gloire paſſaſt pour vn ouurage de ſes propres ennemis &
de ſes tyrans.
Mais au lieu de garder la parole qui auoeeſté donnée, l’on
fait apporter au premier iour par Monſieur le Duc d’Orleans
vne Declaration bien differente de ce qui auoit eſté arreſté.
Car on n’y parloit point du tout d’informer de la mauuaiſe
adminiſtration des Finances, comme il auoit eſté ordonné
par l’Arreſt. Et à l’eſgard de la quatrieſme partie des tailles
qu’on auoit promis de remettre, l’on n’en diminuoit que l
huictiéme partie, & encoreauec des conditions qui rendoient
cette deſcharge inutile & ſans aucun ftuict.
Le Parlement ne reconnoiſſant plus ſon ouurage, depuis
qu’il auoit paſſé par les mains des Miniſtres qui auoient ac¬
couſtumé́ de corrompre toutes choſes, & de les deffigurer,
il ne voulut point du rout verifier cette Declaration. Mais
deux iours apres l’on s’aduiſa d’vne artifice & d’vne fourbe
qui eſtoit tout le ſecret du miniſtere; Sçauoir d’eſtablir vne
Chambre de Iuſtice par vne ſeconde Declaration que l’on fir