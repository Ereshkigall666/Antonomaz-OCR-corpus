¬
6
 Il n’eut pas ſi-toſt attenté à la perſonne de ce Prince gene¬
reux par des accuſations malicieuſement inuenteées, & par
vne priſon de cinq ans, qu’il trouua auſſi moyen de chaſ¬
ſer de la Cour Monſieur l’Eueſque de Beauuais Comte &
Pait de France, qui auoit receu tant de fois les larmes de la
Reyne lors qu’elle auoit eſté perſecuteée, à cauſe que la bonté
des mœurs & l’eminente vertu de ce Prelat luy faiſoie nt om¬
brage, & qu’il auoit déja jetté quelques fondemens de la Paix
vniuerſelle, qui euſt ruiné ſans doute tous les projects qu’il
 1
auoit faits de ſa grandeur & de ſa fortune.
Ces premieres demarches ayant heureuſement reüſſy au
Cardinal Mazarin, il n’y a rien qu’il ne tente ſur l’eſprit de
cette Princeſſe, & comme les Finances du Royaume eſtoient
ſon principal object, qui eſt le vice ordinaire d’vne baſſe & vi¬
le naiſſance, & de tous ceux de ſa nation, il ſonge à s’en rendre
lIe maiſtre abſolu, en y mettant des hommes de ſac & de cor¬
de, & qui s’eſtoient dé́ja rendus infames par les vols & les bri¬
gandages.
Pour paruenir àſon deſſein il eſleua le fieur d’Emery, dont
les mœurs eſtoient entierement conformes aux ſiennes, &
qu’il ſçauoit eſtre capable de tout entreprendre pour luy com¬
plaire, & pour aſſouuir ſon auarice & fon ambition.
Et de fait, il ne fut pas ſit toſt entré dans la direction des Fi¬
aances, que violant les anciennes Loix de l’Eſtat, il n’y auoit
ſortes d’aduis & d’inuentions qu’il ne recherchaſt pour oppri¬
mer le peuple, & le ſurcharger d’impoſitions & de taxes ſi nou¬
uelles & ſi extraordinaires, qu’il ſembloit eſtre inſpiré des
Demons, & qu’il n’eſtoit né que pour la deſtruction de cette
grande Monarchie.
Le Parlement ayant voulu dés le commencement arre¬
ſter le cours de ce deſordre, & empeſcher l’eſtabliſſement de
toutes ces nouueautés, il ſe fit vn grand conflit, qui eut vn
ſuccez tres-funeſte & tres-malheureux pour cette Illuſtre
Compagnie.
Car bien qu’elle ne trauaillaſt que pour le bien public, &
que la Reyne luy eut l’obligation toute entiere de ſa Regen¬
ce, neantmoins elle ſouffrit que ces deux Tyrans qui s’eſtoient
eleués au prejudice de tant de gens d’honneur & de ſuffiſan¬
 c
 n
1 ſa
leu