V
12
uertes, & que ce qu’ils auoient voulu faire paſſer pour la def¬
charge & le ſoulagement du peuple eſtoit vn nouueau crime,
Ils prennent la reſolution de maintenir encore leur tyrannie
par la force & la violence, & d’enleuer du Parlement ceux
qui leur faiſoient ombrage, & qui en conſeruoient la dignité:.
Ayant gaigné heureuſement vne baraille, qu’ils auoient
deſſein de perdre, pour rejetter ſur les Aſſemblées du Parle¬
ment la cauſe de la deffaite, ils ne laiſſent pas de s’imaginer
par apres qu’ils ſe pourront auſſi bien ſeruir de la Victoire, &
que dans leur ſuccés il n’y aura rien qu’ils ne puiſſent entre¬
prendre ſur la ſeureté publique. Tellement qu’à l’iſſueë d’vn
Te Deum glorieux, & pendant les acelamations des peuples,
l’on arreſte priſonnier Monſieur de Brouſſel, Monſieur de
Blaſmenie Preſident aux Enqueſtes, l’on enuoye des lettres
de Cachetà Monſieur Laiſné, à Monſieur Loyſel, à̀ Mon¬
ſieur Benoiſe, & à pluſieurs autres Conſeillers. L’on vaenco¬
re à main arḿe au logis de Monſieur Charton Preſident des
Requeſtes du Palais pour ſe ſaiſir de ſa perſonne, il y a en¬
core beaucoup d’autres que l’on prepare pour vn ſanglant ſa¬
crifice, & pour immoler à la paſſion & à la vengeance du Car¬
dinal Mazarin & de ſes complices, qui comme ces oyſeaux
de proye, ou ces beſtes de carnage, ne ſe repaiſſoient que de
ſang, & encore du plus innocent & du plus pur.
Les Habitans de Paris ayant donc conſidereé cette ation
auec horreur, & que l’oppreſſion du Parlement eſtoit vne aſ¬
ſeurance infaillible de leur ruine, & de tous les ſubjets du
Roy; lIls prennent les armes pour redemander leurs Peres &
leurs veritables Protecteurs, parce qu’ils ſç̧auoient bien que
la porte de la Iuſtice eſtoit fermée il y auoit long-temps, &
qu’il n’y auoit que la force & l’eſpouuante qui peuſt obliger
les Miniſtres de les rendre, & empeſcher les conſpirations
qu’ils auoient faites ſur des teſtes ſi llluſtres & ſi precieuſes à
I’Eſtat.
Le Parlement neantmoins ſe contente de la liberté de ſes
priſonniers, & des relegueés dans les Prouinces, quoy que dans
ceét eſtat il peuſt perdre facilement ſes ennemis, qui eſtoient à
la mercy de deux cent mil hommes ſous les armes, & qui
eſtoient maiſtres de leur vie & de leur ſalut.
 3
La