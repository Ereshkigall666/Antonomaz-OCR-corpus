1
?
24
iourd’huy ſon ſeul Protecteur, & qui a fait tout ce qu’il a pû
pour le faire perir en luy manquant de parole, d’hommes,
d’argent, & des autres choſes neceſſaires pour ſa deffenſe,
lors qu’il commandoit les Armées, & qui peut eſtre trauail¬
leroit vn iour à ſa deffaite, comme font tous les Tyrans, ſi la
France eſtoit encore ſi malheureuſe de le voir dans ſon pre¬
mier credit, & ſur le Troſne du Prince. Tellement que le
Parlement ne peut pas s’imaginer qu’il y ayt de bons Fran¬
cçois, qui conſiderant la luſtice de ſa deffenſe, & de ſes plain¬
tes, ne ſe ioigne auec luy pour deſtruire l’Enncmy commun.
Car c’eſt dans l’vnion de toutes les forces du Royaume, que
l’on peut ſauuer l’Eſtat & le garentir de ſa totalle ruine,
parce qu’eſtant diuiſees, ce ſeroit vn combat perpetuel ſans
victoire, qui deſtruiroit à la fin la Monarchie par ſes propres
forces & par cette reſiſtance reciproque.
Il n’y peut auoir de ſcrupule à s’engager dans cette occa¬
ſion glorieuſe, ſur l’alliance qui ſe rencontre dans les Chefs
qui commandent les deux Partis, parce qu’outre les mau¬
uais traictemens qu’à reç̧eus Monſieur le Prince de Conty
de la Cour, & de Monſieur le Prince ſon frere, il n’eſt pas
ſans exemple de voir vn frere contre vn frere, quand il s’agiſt
de l’intereſt publiec, & du ſalut de la Patrie, puiſque dans les
intereſts particuliers nous les voyons meſme tous les iours
diuiſés, iuſques à ne pardonner pas à leut vie, & à leur pro¬
pre reputation.
 Flauius du temps de Tybere, ayant choiſi le party des
Romains pour trauailler à la deffaitte & à̀ la ruine de l’Alle¬
magne ſous la conduite de Germanicus, Arminius ſon frere
S’en rendit le Liberatreur. Tacite rapporte meſme les repro¬
ches qu’il luy fit dans vne entreueuë̈ auparauant le combat,
& comme il luy repreſenta le deuoir enuers ſa Patrie, ſes
priuileges & ſon ancienne liberte qu’il deuoit maintenir,
pluſtoſt que d’encourir l’infamie d’auoir meſpriſé les lar¬
mes d’vne Mere, violé́ ſa foy, abandonné ſes Dieux,
& aſſeruy ſon pais. Les Hiſtoires anciennes, & celles de
nos iours ſont auſſi remplies de ſemblables rencontres,
d’honneur & de generoité, & ainſi ce ſeroit eſtre mau¬
 uais