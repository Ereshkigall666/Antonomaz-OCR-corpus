1

t
l
ment quil rend vn Arreſt, par lequel le Cardinal Mazarin
eſt declaré Perturbateur du repos public, ennemy du Roy
& de l’Eſtat, enjoint à luy de vuider de la Cour dans le iour,
& du Royaume dans huictaine, autrement enjoint aux Sub¬
jets de courre-ſus, & deffenſes à toutes perſonnes de le rece¬
 uoir à peine de la vie, & qu’auſſi il ſeroit leueé des trouppes en
nombre ſuffiſant pour la ſeureté de la Ville, & pour faciliter
les paſſages & le commerce.
Le Parlement & tous ceux quiſe ſont joints auec luy dans
cette rencontre, n’eſtiment pas qu’il y ait de bons Franç̧ois qui
puiſſent condamner vne deffenſe ſi legitime, & ſineceſſaire.
Car faiſant reflexion ſur tout ce qui s’eſt paſſé pendant la
Regence, il n’y a perſonne qui ne voye bien clairement que
le Cardinal Mazarin & ſes complices, n’ont trauailleé iuſques
à preſent qu’à perdre le Roy & ſon Royaume. Il n’y a per¬
ſonne qui ne connoiſſe que le Roy d’Eſpagne & tous les au¬
tres ennemis de l’Eſtat, ont preſidé à ſes conſeils & à toutes
ſes entrepriſes.
Il s’eſt rendu maiſtre abſolu de l’eſprit de la Reyne par des
artifices & des crimes puniſſables, il a corrompu celuy des
Princes qui ſont les plus proches de la Couronne, & qui la
deuoient maintenir. Tellement qu’il ny a que le Parlement
auiourd’huy qui puiſſe s’oppoſer à de ſi horribles attentats,
c’eſt luy qui pendant la minorité eſt le veritable Tuteur des
Roys, & le ſaecré Depoſitaite de la Couronne, il en eſt reſ¬
ponſable au Roy & au public. Ses armes n’ont donc point
d’autre deuiſe, ny d’autre mouuement que le ſalut du Prince,
il n’a leué l’enſeigne que pour l’oſter des mains des Eſtran¬
gers ſes plus grands ennemis, qui l’ont dérobé à ſon peuple
& à ſon Eſtat.
La ſeconde raiſon de ſa deffenſe a eſté de conſeruer Paris,
l’orne ment de la France, la merueille du monde, l’admira¬
tion des Eſtrangers, la force du Roy & de ſon Empire, qu’on
auoit reſolu de mettre en cendres, & de perdre entie¬
rement.
ll n’y auoit perſonne auſſi qui ne deuſt cette protection à ſa
femme & à ſes enfans, à ſes biens & à ſa fortune, & partant