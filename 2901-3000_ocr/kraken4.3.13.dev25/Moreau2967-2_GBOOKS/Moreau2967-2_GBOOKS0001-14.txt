cherchoit que les moyens de mettre le trouble dans l’Eſtat. pour obli¬
ger le Roy d’Eſpagne, dont il eſt penſionnaire & originairement ſub¬
ject, mir quelque conſternation dans les eſprits; Mais ce qui aeheua
de faire croire qu’il y auoit de l’entrepriſe, & quelque poinct tres-mau¬
uais, fut lors qu’on apprit qu’on faiſoit aduancer l’Armee, laquelle au
lieu de ſuiure le gain de la Victoire, comme il luy eſtoit facile, fut in¬
continent deſtnee pour le pillage de Paris, & pour aſſeurer la perte
du Parlement, parce qu’il faiſoit Juſtice, & qu’il demandoit l’exeeu¬
tion des bonnes Loix.
Cet aduis ayant cauſeé du murmure parmi le peuple, le Parlement
deputa vers la Reyne, qui eſtoit encore aà Ruel, pour la ſupplier de
reuenir à Paris, & d’y r’amener le Roy, pour arreſter les deſordres &
leuer les ſoupçons.
 Au lieu de receuoir ce compliment auec la deuceur dont on a tou¬
ſiours traicté la premiere Compagnie du Royaume, ce ne ſont qu’in¬
jures & de mauuaiſes paroles, l’on aſſemble tous les Princes & tous
les grands de la Cour afin que l’affront & le mepris paroiſſent da¬
uantage.
Le Parlement voyant la ſuite des violences, & que le Cardinal,
 auquel il auoit ſauué la vie, lors que Monſieur d Brouſſel & les au¬
res priſonniers furent repdus, auoit biencoſt perdu la memoire du
bien faict, lls prennent la reſolution de coupper la racine & d’aller à̀
la cauſe du mal.
Auſſi-toſt le Duc d’Orleans & le Prince de Condé, que le Cardi¬
nal auoit deſia charmez, ſe rendent publiquement ſes Protecteurs.
Ils eſcriuent au Parlement, & le prient de ſurſeoir leur deliberation,
juſques à ce qu’ils euſſent conferé enſemble par Deputeés à ſainct
Germain, où la Reyne eſtoit allee de Ruel.
Dien que le Parlenent fûs aduerty que ces conferences n’eſtoienc
que des amuſemens, afin de faire aduancer des trouppes, & d’execu¬
ter plus facilement le pernicieux deſſein que les Miniſtres rouloient
dans leur teſte, il y auoit deſia quelque temps, neantmoins ils ne refu¬
ſent aucune ouuerture d’aceommodement, encore que la conferen¬
ce ſe deuſt faire dans vn lieu, où ils pouuoient eſtre ſacrifiez à̀ la ven¬
geance & à la fureur de leurs ennemis. On les entretient preés de ſix
ſepmaines ſans rien conclure, afin que le peuple dans ſon impatience
ordinaire tournaſt ſes armes contre luy meſne, & contre ſa propre
B 3
liberté.
Mais