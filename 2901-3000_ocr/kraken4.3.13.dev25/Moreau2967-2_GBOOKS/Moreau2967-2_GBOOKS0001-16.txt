d’executer la Declaration, & qu’ils eſtoient venus ſçauoir les contra¬
ventions qu’on y auoit faites.
Quelques vns de Meſſieurs ayans teſmoigné dans leurs deuis les
juſtes deffiances & les ſoupç̧ons que la Compagnie, & tout le Peuple
de Paris auoient des Miniſtres & de leurs reſſentimens, que ce qui
augmentoit meſme cette crainte, eſtoit le nombre des trouppes qui
paroiſſoient aux environs de la Ville, & qui s’aduançoient de tous
coſtez, Le Prince de Condé par vne entrepriſe toute ouuerte, vſa de
mauuaiſes paroles, en menaçant quelques vns de la Compagnie, &
leur oſtant la liberté́ des ſuffrages.
Toute la France trouuera ſans doute eſtrange, & tous nos voi¬
ſins, le procedé de ces deux Princes dans cette occaſion. Car deux
ou trois jours apres les proreſtations qu’ils auoient faites en plein
Parlement, de faire executer ponctuellement la Declaration, l’on en¬
porte vne autre à la Chambre des Compres qui eſtoit le plus mal¬
heureux ouurage qui ſe pouuoit jamais imaginer. Car au lieu que
dans la violence dutemps & dans le brigandage des Finances, au¬
quel on auoit pourueu par la derniere Declararion, les intereſts des
preſts que l’on faiſoit au Roy, & les remiſes fuſſent des crimes cou¬
uerts & que l’on ne pouuoit voir à̀ la Chamhre des Comptes, tout
cela eſtant employé dans les conmptans, l’on vouloit que les Com¬
pagnies Souueraines authoriſaſſent elles-meſmes publiquement cette
volerie, que l’o auoit deſſein de continuer, & pour la rendre encore
 plus celebre, l’on permettoit indifferemment à toutes ſortes de per¬
ſonnes de s’engager dans ces preſts, c’eſt à dire dans cette vſure in,
fame, dans ce peculat honteux, ſans pouuoir eſtre recherchez, ſans
déroger à Nobleſſe, & ſans contreuenir aux Ordonnances.
Monſieur l’Archeueſque de Paris & la Sorbonne trouuerent cette
Declaration ſi contraire aux bonnes mœurs & àd la pureté de la Re¬
ligion & du Chriſtianiſme, qu’ils teſmoignerent publiquement qu’ils
ne ſouffriroient point du tout cette corruption dans les conſciences,.
laquelle ne manqueroit pas de deuenir generale, la Loy du Prince en
cela ne deuant point eſtre differente de celle des particuliers, princi¬
palement le Roy ayant tous les reuenus, & toutes les choſes neceſ¬
ſaires pour la manurention de l’Eſtat.
A l’eſgard du Parlement, il ſe remua pareillement d’vne contra¬
4 uention ſi manifeſte à la detniere Declaration, qui alloit ache¬
uer