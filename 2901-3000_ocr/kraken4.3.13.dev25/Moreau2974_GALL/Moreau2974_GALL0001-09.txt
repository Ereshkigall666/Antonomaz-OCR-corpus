C’eſtoit non but & ma visée
De me rendre par mon eſpée
Abſolu comme ſont les Rois,
Comme eux eſtre deſſus les Lois.
La Fortune m’eſtoit propice,
Ie courois dedans cette lice,
Et tout preſt à mettre dedans,
Tout de go l’on ma mis dedans.
Les mal- heurs vont touſiours en troupe,
L’vn eſt porté par l’autre en croupe,
Auſſi quand i’ay eſté parti
Les autres Chefs de mon parti
M’ont ſuiuy dedans la miſere:
Helas, mon pauure petit frere
Qui ſçauoit tromper le Parquet
A trouſſé auſſi-toſt ſon pacquer,
Mon beau-frere de Longueville
Bien qu’il ait voulu faire gille
Auſſi bien que le Duc d’Elbœuf,
Ne peuuent renuoyer l’eſtœuf.
Bouillon n’aura pas eu la goute
Pour ſe ſauuer dans la deroute,
 Turenne pourroit bien auſſi
Auec Erlac m’oſter d’icy.
Mais ſur tout ie me trouue en peine
Et ne puis auoir mon haleine,
Ne ſçachant où l’on aura mis
