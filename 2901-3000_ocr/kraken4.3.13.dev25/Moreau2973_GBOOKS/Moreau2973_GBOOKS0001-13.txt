12
meilleure. Que cét éclar eſt faux, que ce n’eſt pas vń
emanation de la pureté ny de la vertu de l’eſprit qui en
brille, & que c’eſt pluſtoſt vne lumiere eſtrangere qui
l’enuironne ſans l’illuſtrer, & quiluy vaut infiniment
moins que de mediocres tenebres. Il ſe ſouuiendra
 que celuy qui a beaucoup de vertus les augmente
quand il en diminuë luy-meſme l’eſtime; que c’en eſt
vne qui couronne toutes les autres, que de ſç̧auoir
modeſtement les raire; que la pudique rougeur que
les acclamations nous cauſent, enrichit noſtre gloi¬
re de nouuelles beautez & luy donne de nouueaux
éclats.
 Vn homme genereux qui rougit de ſa gloire,
En ahiſſant ſon cœur,
Eſt mille fois plus beau dedans cette rougeur,
 Que dans vne victoire.
Qu’y a-t’il, de fait, de plus aymable que celuy qui
eſtant ardant à la veru, paroiſt froid aux loüanges? il
vous donne la liberteé des ſuffrages toute entiere, loü̈ez
ou condamnez, il ne luy importe: il ayme peut-eſtre
encores dauantage la condamnation que l’applaudiſ¬
ſement. L’vne pourroit l’amollir, mais l’autre le pic¬
que; S’il eſt blaſmé pour auoir bien fait, il veut s’ef¬
forcer de mieux faire, & encores alors loü̈ez-le ou ne
le loü̈ez pas, iamais vous ne l’obligerez à vous taxer
d’aueuglement & d’ingratitude, ny de vous dire des
injures pour ſouſtenir ſes bonnes actions. Qui n’ay¬
meroit pas des glorieux ſi doux & qui ne vaincroit
pas leur modeſtie par des acclamations eternelles? que
 leur