rents objets qui ſollicitoient ſes paſſions, qui ren¬
doient vaine toute la fermeté́ de ſon ame, qui le me¬
 naçoient continuellement de la cheute par de con¬
tinuels ́branlemens. Elle l’oſte du peril apres vne in¬
finité de trauerſes. Iamais pillote ne conduiſit mieux
ſon vaiſſeau au port, malgré la tempeſte. Iamais hom¬
me echapé de naufrage n’éuita mieux l’horreur des
flots eſcumans & auec tant de ſeureté, qu’il conſidere
les mouuemens de la Cour; ny iamais du haut d’vn
rocher on ne vit auec ſi peu de danger le creux d’vn
abiſme & la pente d’vn precipice.
C’eſt cét éloignement bien-heureux pour luy qui
l’aſſeure de la qualité de Maiſtre d’Eſchole, qui luy
conſerue tiltre de Miniſtre, qui luy vaut mieux que
le commandement de nos armées: C’eſt elle qui nous
fait dire de luy s’il euſt eſté dauantage en regne, que
n’euſt-il point fait? C’eſt elle qui nous en donne des
penſées encore plus hautes que ſes actions, & qui nous
le faiſant mertre autre au rang d’Eminence, nous fait
craire que ſans elle rien ne luy pourroit reſiſter. Com¬
me nous diſons de ce braue Grec, tout luy alloit ceder,
ſans ce coup de vent venu du coſté de la Cour de Par¬
lement de Paris, qui l’eloigne ſi bien de nous par ſes
Arreſts, que nous n’auons plus rien à en apprehen¬
der.
Doit-on appeller cela eſtre malheureux? & plû¬
toſt ne faut-il pas dire que iamais la fortune(s’il faut la
recognoiſtren’euſt tant d’adreſſe à carreſſer ſes fauo¬
ris. Que c’eſt vn bon-heur pour luy d’eſtre fugitif;