bois vne embuſcade, & qu’il ne faut ny eueillir l’vne,
ny s’approcher de l’autre C’eſt ainſi qu’elle forme la
bonté des deſſeins, & qu’elle en ordonne les execu¬
tions aux endroits & aux heures les plus propres. L’a¬
Ction, dit-elle, ſeroit bonne de combatre cet Enne¬
my, d’entrer dedans ce bois, de cueillir cette impe¬
riale; mais ce ne doit pas eſtre aà̀ cette heure: il y a
plus de danger à l’entreprendre, que de gloire & de
plaiſir à l’executer. Elle ſçait bien qu’il faut joïir du
repos apres la victoire: mais elle ſçait auſſi que ce n’eſt
pas meſme choſe de toutes ſortes de victoires, & qu’A¬
nibal ſe repoſa mal à propos apres la deffaite de Can¬
nes, quand il pouuoit prendre Rome en pourſuiuant
les Romains vaincus, quoy que ce repos ſoit legitime
& neceſſaire, il n’eſtoit ny le lieu ny le temps de ſere¬
poſer; auſſi ne puſt-elle s’empeſcher de luy en faire
vn ſeuere reproche par la bouche de Maharbal Mai¬
ſtre de ſa Caualerie, & de luy dire, Hannibal, tu ſçais
bien vaincre; mais tu ne ſçais pas vſer de ta victoire.
Ie n’ay garde de vouloir particulariſer toutes ces
actions, il ſuſfit ſeulement d’eſtablir ces maximes; ce
ſont celles que Mazarin apprendra dedans ſon repos;
c’eſt par leur cognoiſſance qu’il verra qu’elle eſt en¬
tierement neceſſaire aux acCtions des Miniſtres d’Eſtat.
Les lumieres qu’il en receura, luy feront voir que
l’imprudence de l’infidelité eſt ruineuſe autant qu’elle
eſt criminelle, il en apprendra que la flatterie des
grands deſſeins qu’elle forme, eſt vne flatterie aueu¬
glante qui nous conduit auec fierté & auec plaiſir dans