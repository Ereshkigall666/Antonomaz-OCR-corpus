i
e

e
1l
e
e
e
¬
l
es
s
1
̀
.,
Pour eela il accepte lPvnion de toutes les Compagnies Sou e¬.
ueraines de la Ville de Paris, afin que tout le monde conneuſt
la Iuſtice & la raiſon de ſon entrepriſe, & que ce qu’il y auoit
auſſi de puiſſance legitime, euſt part aà̀ la gloire de l’euene¬
 ment.
Le Cardinal Mazarin & tous ſes adherans, troublés par l’i¬
mage de leurs crimes, & par le remords de leurs conſciences,
preuoyans bien par laà leur deffaite, tentent toutes ſortes de
moyens pour rompre l’vnion des-Compagnies, ils en arre¬
ſtent pluſieurs priſonniers, ils menacent les autres de la der¬
niere violence, & de ſupplices honteux, il n’y a rien qu’ils
e promettent pourrompre cette genereuſe attaque, & pour
diſſiper l’orage & la foudre que l’on formoit pour leurs teſtes
ariminelles.
Mais ayant veu par la ſuite que leur fureur, & toutes les ma¬
ehines qu’ils auoient dreſſées contre le Parlement, n’auoient
point retard́ ſon glorieux deſſein, & que cette Compa¬
gnie auoit reſolu de garentir le peuple de tant d’oppreſſions
qu’il auoit ſouffertes, ou d’eſtre enſeuelie auec luy dans le
meſme tombeau, ils commencerent à plier auec vne reſolu¬
ion ſecrette de perdre le Parlement, lors que les armées ne
ſeroient plus occupées contre les ennemis, & qu’ils auroient
aupres d’eux toutes les forces, en deuſt-il couſter l’Eſtat
tout entier..
La Reyne enuoya donc querir ſur la fin du mois de Iuin
les Gens du Roy, auſquels elle donna charge de dire au Par¬
lement qu’elle agreoit leurs aſſemblées, & qu’ils pouuoient
executer leurs Arreſts d’vnion.
Ainſi le Parlement agiſſant par ſa propre authoriteé, & par
l’agréement de la Reyne, il y auoit lieu de croire apres cela
qu’il n’y auroit plus de reſiſtance, & que tout ſe paſſeroit de
bonne foy.
Mais comme les Miniſtres virent que le Parlement auoit
oommence par la reuocation des Intendans des Prouinces,
qui eſtoient les principaux inſtrumens de leurs tyrannies, &
qu’on auoit ordonné́ qu’il ſeroit informé́ de la mauuaiſe ad¬
miniſtration des Finances, ils prennent l’alarme auſſi-toſt, par¬
ae que c’eſtoit làle couronnement de tous leurs crimes, &
