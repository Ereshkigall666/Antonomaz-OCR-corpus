de nos Franç̧ois meſmes, comme de Bertrand du Gueſeclin,
qui eut l’honneur de remettre vn Roy de Caſtille ſur le Troſ¬
ne, des grands hommes tant d’Egliſe que d’eſpée qui ont gou¬
uerné en Eſcoſſe pendant la Regence de Marie de Lorraine,
& pendant le regne de Marie Stuart ſa fille: de Pontus de la
Garde, ſimple gentilhomme François, qui de petit cadet de
de là le Loire deuint Conneſtable de Suede, où ſon fils a en¬
core cette charge. La France ſeule, comme le pays du monde
que l’on loüe le plus pour ſon hoſpitalité, fournit aſſez d’exem¬
ples de familles eſtrangeres qui y ont eu du credir, comme des
Conneſtables Stuart ou d’Aubigny maſon Eſcoſſoiſe, de ceux
de Montmorency, originaires de Flandres, où les aiſnez de
cette maiſon ſont encor en grande conſideration; des Ducs de
Guiſe, qui ont gouuerné ſi abſolument en France ſous tant de
Rois, & à qui l’on reprochoit touſiours qu’ils eſtoient e ſtran¬
gers; des Ducs de Nemours, de Neuers, de Boüillon Lamarle,
des Schombergs, des Baſſompierres, qui auoient tant de re¬
dit du temps de HenryIV. & de Loüs XIII. des familles de
Strozzy de Sienne, d’Ornano de l’Iſle de Corſe, des Fieſques
de la ville de Gennes, & des Gondis, qui doiuent leur eſta¬
bliſſement en France au Mareſchal & au Cardinal de Rets,
qui y ont eſte fauoris du temps de nos peres, encores qu’ils fuſ¬
ſent ltaliens auſſi bien que celuy à qui on le reproche mainte¬
nant. Et ſi on vouloit examiner la genealogie de la pluſpart
des grandes familles de France, elles ſe trouueroent auoir
commen cé quaſi toutes par des eſtrangers. Mais ſi quelque
eſtranger doit paſſer pour François naturel, ce doit eſtre le
Catdinal Mazarin pluſtoſt qu’aucun autre. Si on ne ſonge
qu’au premier moment de ſa vie, on trouue ra veritablement
qu’il n’a pas eſté Francois: mais ſi on compte tous les autres, on
trouuera qu’ils ont eſté e mployez pour la France, & qu’ainſi il
eſt bien moins Italien que Franç̧ois; & que par conſe quent ſa
qualité d’eſtranger ne le doit point exclure du miniſtere. le
dis bien dauantage, que de deux hnommes également habiles,
& egalement verſez dans la cognoiſſance des affaires d’vn
Eſtat, il n’ya pas peu de lieu de douter lequel eſt le plus à deſi¬
rer àdes peuples pourMiniſtre; ou celuyqui ſeroit de leur pais,
ou vnetranger: pource qu’ls doiuent deſirer celuy qu’il y a
E