coiue dequoy? Nous nous vantions de trouuer des moyens
e faire faire la guerre au Roy dix ans ſans charger le peuple,ſi
on nous vouloit croire: Et cependant nous auons oſte au Roy
le moyen de la faire, &nous n’auons point deſchargé le peu¬
ple. De larecherche des Pariſans il deuoit vemir vnfonds ln¬
puiſable; & cependant cette Chambre de Iuſtice qui a fai
ont de bruit, n’a rien rapporté, & n’a fait qu’oſter le credit au
Roy, & ruiner vne infinité de partieuliers qui luy auoieut
preſte de l’argent. Perſonne ne paye dans les Prouincei Et 
n’eſt pas que la France ne ſoit encore aſſez riche, mais c eſt que
ceuxqui ont quelque choſe, le cachent. Voila l’efet de cette
Delle leuée de bouclier, qui nous deuoit tous mettre dans
l’opulence. Nous voyons bien que les deſpenſes de l’Eſtat
ne diminuent point, & nous demandons diminution de toutes
les charges qui ſont eſtablies pour ſa ſubſiſtance. Nousvoyos
rous les iours que les fanilles des particuliers ne ſe peuuent
pas entretenir à preſent pour cent fois autant que ce qu’elles
deſpenſoient du temps de nos Peres. Et nous voulons que
JEſtat ſubſiſte, & ſe maintienne pour auſſi peu qu’en ce temps¬
Ia. Et nous nous eſcrions ſur l’augmentation de ce que don¬
nent toutes les Prouinces de France, comme ſi c’eſtoit vne
augmentation du reuenu du Roy, qui auoit autrefois ſon do¬
mnaine particulier, qui a eſte engagé pour les frais de la guerre,
au lieu que c’eſt proprement vne augmentatipn du reuenu de
I’Eſtat: Et qu’ainſi ceux qui empeſchent qu’il n’y ait dequoy
l maintenir, ne ſ’attaquent pas ſeulement à l’aurhorité de nos
Roys, qu’ils content maintenant pour peu de choſe, mais ſap¬
pent les fondemens meſmes de l’Eſtat, pour la grandeur du¬
quel ils ſe diſent ſipaſſionnez.
Que voulons-nous donc faire entretenant le deſordre par
toutequelles ſont nos pretentionsPoù eſt le profit que nous en
croyons tirer? Et que penſons-nous faire de ſouhaitter auec
tant d’empreſfement l’eſloignement d’vn Miniſtre quia ſeruy
ſifidelement le feu Roy, & qui a comble l’enfance de ſon fils
de tant de triomphes? Croyons-nous en cela eſtre plus ſages
que cette grande Princeſſe, qui conuerſe plus ſouuent auee
Dicu qu’auec les hommes? Penſons-nous auoir plus d’affe¬
ction pour le bien du Royaume, que ces deux grands Princes,