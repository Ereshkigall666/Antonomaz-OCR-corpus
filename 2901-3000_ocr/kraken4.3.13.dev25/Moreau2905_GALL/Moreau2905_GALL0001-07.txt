4
Soit qu’il mouruſt par vice ou par ſimpleſſe¬
Vn qui crioitenflé de hardeſſe,
La Monarchie, & Ceſar ſe vantoit,
Vint apres luy: il diſoit qu’il eſtoit
Ce grand Ceſar, qui au fil de l’eſpée
Par ſang ciuil baigna Rome & Pompée:
Ce fol eſtoit de nation Sicilien
Qui ſouſtenoit vne boule en ſa main,
Et ſur le chef vn fourré diadéme.
Lors ie diſois tout penſif en moy-meſme:
Aſſez & trop noſtre France a de fouls,
Sans que le Tybre en reſpande ſur nous:
Sans nous donner vn Ceſar, qui l’Empire
Fiſt tresbucher, & qui nous vient predire
Vn changement ou d’Eſtat ou de loix.
 Apres luy vint le bonRoy des Gaulois,
Iadis pedant, quiauoit lapenſée
Et la raiſon à demy renuerſée
Et qui tiranttout Paris apres ſoy,
Des vieux Gaulois ſe vantoit d’eſtre Roy.
Or quandon voit que tout ſoudain vn homme
Reſue,raddotte & penſif ſe conſomme,
D’yeux ſaffranez, de lourcils renfrongnez,
D’ongles craſſeux, de cheueux mal peignez,
Paſle,boufu, d’eſpouuanteuſe œillade,
On dit qu’il eſt, ou qu’il ſera malade,
Pource qu’on voit les ſignes par dehors
Nous teſmoigner les paſſions du corps.
Ainſi voyant tant de ſectes nouuelles
Et tant de fols, tant de creuſes ceruelles,
Tant
