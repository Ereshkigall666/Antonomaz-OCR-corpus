paroiſtra plus grande que le corps du Soleil duquel le rayon on
ſemidiametre couurira lors 16̃. minutes & 8 ſecondes du ciel &
celuy de la Lune 7. minutes & 6. ſecondes, & ce pour eſtre
lors aſfez baſſe dans ſon petit orbeou epicycle. Voila ce qui ap¬
appartient à l’Aſtronomie, venons à ce qui regarde l’Aſtrologie¬
& ce que nous pouuons coniecturer de ladite Eclypſe touchant
les ſignifications d’icelle.
S. 2. Sgnmifications de ladite Ecypſe.
Pour bien entendre les ſignifications de ladite Eclypſe, faut
ſçauoirque lors que le Soleil vient à ſouffrir quelque defaut no¬
table en ſa lumiere, pour lors il deſiſte de gouuerner & maintenir
les choſes d’icy bas qui d́pendeut de ſes influences, & au lieu
d’iceluy le Planete qui ſe trouue le plus fort, & auoir le plus de
pouuoir au lieu de l’Eclypſe, a droit de prendre les reſnes du gou¬
uernement & Empire ſur les choſes d’icy bas, qui pour lors ſe
gouuernent ſelon ſes loix, c’eſt à dire qui viennent à ſe reſſentis
& eſprouuer la nature dudit Planete, lequel ſelon qu’il ſera bon
ou maln, auſſi influera-il bien ou mal, & ce dans certain temps,
& non pluſtoſt ſelon le terps auquel aduient ladite Eclypſe.
Iey Mars débat anee Iupiter, pour prendre le gouuernement:
ce dernier ſemble eſtre le plus fort & auoir le plus de pouuojr au
lieu de l’Eclypſe, au milieu du ciel, & en l’aſcendant que non
pas Mars; & ſeroit à deſirer, que le gouuernement luy eſcheuſt,
car pour lors il ne pourroit cauſer que toures ſorts de biens, mais
iceluy ſe trouuant ſous terre, en maiſon cheante, ſçauoir la 6.
maiſon, & en vn ſigne où il ſe deſplaiſt extremement, & où il n’eſt
propre à produire aucun bien, ains pluſtoſt du mal conforme¬
ment à̀ la denomination de cette maiſon qui eſt celle des ma¬
ladies; de plus eſtant preſque accablé des malings aſpects de Sa¬
turne & de Mars,& marchant comme à pas de tortüe, tant ie le
trouue lent en ſon mouuement, cela dis-ie fait que ie luy prefe¬
re Mars en ce qui eſt du gouuernement du’monde qui reſſentira
les effets de ce malin Planete, ſi Dieu ne les empeſche, & il aura
dautant plus de pouuoir à les produire, qu’il ſe trouue eſtre mai¬
ſtre de la maiſon où ſe fait telle Eclypſe, dans vn lieu auantageux
comme eſt vers le milieu du ciel auquel il tend, & auquel il doit
paruenir enuiron i. heure apres midy.
Ie ſcç̧ay bien que Venus a de couſtume de luy lier les mains
quand elle ſetrouue auec luy, mais icy elle eſt vn peu trop loin
de luy: ce qu’elle peut faire, eſt d’amoindrir quelque peu le mal,