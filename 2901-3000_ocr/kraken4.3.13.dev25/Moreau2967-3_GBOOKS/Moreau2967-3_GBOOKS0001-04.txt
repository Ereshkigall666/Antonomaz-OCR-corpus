¬
e3

ND
eoſels
2
VF

2l
E
Les raiſons ou les Motifs veritables de la deffenſe du
Parlement, & des Habitans de Paris: Contre les
Perturbateurs du repos public, & les Enne¬
mis du Roy & de l’Eſtat.

3
A grandeur des Eſtars ne s’eſtant jamais mainte¬
nuë que par la Juſtice, à cauſe de la proportion
qu’elle donne à chaſque choſe ſelon ſon rang &
ſa dignite qui eſt le ſeul poinct du gouuerne¬
ment. Le Parlement de Paris a auſſi eſté eſtably
par les trois Eſtats du Royaume pour trouuer ce
temperament à noſtre Monarchie, qui ſans cela
n’euſt pas pû conſeruer juſques à preſent ſon eſclat
& ſa ſplendeur.
Mais comme dans vn grand corps le ſang qui eſt le principe de la
vie ne ſe répand pas également par tout, il a fallu auſſi par la ſuite des
temps multiplier ce remede, & faire d’autres Parlemens en pluſieurs
endroits du Royaume, afin que toutes les parties ſe trouuans forti¬
fiées de cette authorité legitime, elle ſeruiſt de rempart à l’authorité
Royale, & à̀ la manutention de l’Eſtat. Les Roys eux- meſmes n’ont
pas creu mieux aſſeurer leurs conqueſtes qu’en y eſtabliſſans ces gran¬
des Compagnies, comme les oſtages de leurs affections, & les ſacrés
depoſitaires de leur repos & de leur ſalut.
Tant que cét ordre a dureé, & qu’il a eſteé inuiolable, l’on n’a iamais
veu que d’heureux ſuccés, c’eſtoient autant de lumieres qui ſe refle¬
chiſſoient ſur la Maijeſté Royale, comme les rayons ſurs le corps du So¬
liel, & qui la faiſoicnt paroiſtre auec plus d’eſclat. Mais depuis qu’on
s’eſt diſpenſé de cette belle police, & que par vne illuſion dans la po¬
litique l’ona voulu faire tout paſſer de puiſſance abſoluë̈, c’eſt pour
lors que les Roys ſe ſont ruines eux-meſmes, parce qu’ils ont oſté ce
temperament & cette chaiſne, qui les vniſſoit auec leurs peuples &
A 2
qui