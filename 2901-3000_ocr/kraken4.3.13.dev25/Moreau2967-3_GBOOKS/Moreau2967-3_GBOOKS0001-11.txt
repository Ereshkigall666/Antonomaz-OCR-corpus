1o.
eion bien differente de ce qui auoit eſté arreſté. Caron n’y parloit 
point du tout d’inforner de la mauuaiſe adminiſtration des Finances,
comme il auoit eſté ordonné par l’Arreſt. Et à l’eſgard de la quatrieſ¬
me partie des tailles qu’on auoir promis de remettre, l’on n’en dimi¬ t
nuoit que la huictiéme partie, & encore auec des conditions qui ren¬
doient cetre deſcharge inutile & ſans aucun fruict.
Le Parlement ne reconnoiſſant plus ſon ouurage, depnis qu’il
auoit paſſe par les mains des Miniſtres qui auoient accouſtume de cor¬
rompre toutes choſes, & de les deffigurer, il ne voulut point du tout
verifier cette Declaration. Mais deux iours apres l’on s’adviſa d’vne
fourbe qui eſtoit tout le ſecret du Miniſtere; Sçauoir d’eſtablir vne:
Chambre de Iuſtice par vne ſeconde Declaration que l’on fit encore
apporter par Monſieur le Duc d’Orleans, le Conſel pretendant auoir
ſatisfait par lad à tous les Articles de l’Arreſt, puis que dans la Cham¬
bre de Iuſtice l’on informeroit de la diſſipation des Finances contre
toutes ſortes de perſonnes, & ſans exception.
Bien que le Parlement reconneuſt des lors que ce n’eſtoit qu’vne
inuention pour éloigner le chaſtiment de ceux qui auoient volé les de¬
niers publics, parce que la commiſſion de la Chambre de Iuſtice de¬
meuroir en la main des Miniſtres, qui ſeroient les maiſtres de la
-pluſpart des Officiers, & de leurs conſciences; Neantmoins il aima
mieux encor ſe laiſſer tromper cette fois. pour auoir plus de liberté
de ſoulager le peuple dans la ſuite de ſes deliberations, leſquelles il
continuoit touſiours ſur les propoſitions faites dans la Chambre de S.
Louys par tontes les Compagnies Souueraines.
Mais encor que les Areſts que le Parlement rendoit, ne fuſſent que
de ſimples executions des Ordonnances de Blois, d’Orleans & des
Loix fondamentales de l’Eſtat, que la violence de temps auoit com¬
me eſtouffées, les Miniſtres s’oppoſerent incontinent à vne ſi belle
Police, & à la reformation ſi neceſſaire dans le Royaume.
 Pour cer effet l’on fait vne Declaration, que le Roy porte luy meſ¬
me au Parlement le dernier Iuillet, dans laquelle il n’y auoit point
d’article qui ne fit connoiſtre l’eſprit de ceux qui l’auoient compoſée.
Car ce n’eſtoit qu’vne illuſion, vne fourbe & vne tromperie conti¬
nuelle.
Il y auoir vn article entre-autres qui eſtouffoit la Iiberté publique,
& le ſecours ordinaire des peuples,parce qu’il eſtoir deffendu de faire
plus