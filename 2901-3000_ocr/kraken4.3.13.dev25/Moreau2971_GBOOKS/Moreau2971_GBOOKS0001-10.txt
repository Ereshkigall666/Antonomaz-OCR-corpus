iointenment tous enſemble. Voila comme cette gracieuſe
mere de tous les- humains, nous a voulu laiſſer vn nombre
infiny de characteres, & de ſimulachres de l’amitié & de la
concorde que nous deuons auoir les vns pour les autres. S i
nous voulions curieuſement rechercher tous les eſtats de
noſtre vie, nous trouuerions que ſans vne mutuelle concor¬
de qui nous maintient & qui nous conſerue enſemble, la
memoire des hommes demeureroit enſeuelie ſous vn ou¬
bly qui ſeroit d’vne eternelle duree. L’amitieé coniugale
qui eſt la plus noble & la plus excellente de toutes, peri¬
roit incontinent que nous ſommes produits ſur la terre, ſans
l’amitie & le ſecours de ceux qui prennent le ſoin de nous
eſleuer en l’eſtat où il nous faut eſtre pour la conſeruer tout
le reſte de noſtre vie. Mais conſiderons encore la gran¬
de amitié que les peres ont pour leurs enfans, & celle que
les enfans ont pour leurs peres. Les premiers les ayment
ſans les auoir iamais veus, & lors qu’ils ſont encore dans les
lancs de leur mere, & les autres les aſſiſtent pendant leur
viuant, & ſi ils taſchent de les faire reuiure lors qu’ils ne
ſont plus au monde. Ainſi de race en race ils s’exercent à
perpetuer leur nom, & d’mmortaliſer leur memoire. En
nmot la Nature nous conduit par tant de moyens, & par
ſoninfinie Prouidence, non ſeulement de viure en repos,
mais auſſi à nous aimer ſi tendrement, que nous deurions
ogir de honte, deſpendre ainſi que nous faiſons tous les
iours le ſang de ceux que Dieu nous commande d’aimer
comme nous meſmcs. ELt nonobſtant tout cela, miſerables
que nous ſommes, il faut que ie confeſſe malgré moy, que
quoy que la Paix ne ſemble eſtre enuoyée du Ciel que
pour l’vſage de lhomme, ſi eſt-ce pourtant que nous ne
voyons auiourd’huy que les Palais des Roys, & les mei¬
ſons particulieres raiſonner d’vn nombre inufiny de diſſen¬
ſions vniuerſelles & domeſtiques, de telle ſorte que les Bar¬
bares,ny meſme les Anthropophages n’ont imais veu rien
de ſemblable: Car la guerre & les procez occupent vniuer¬
ſellement tous les hommes. Ce ſont ces deux peſtes du
genre humain qui portent preſque tout le monde à ſe deu¬
C