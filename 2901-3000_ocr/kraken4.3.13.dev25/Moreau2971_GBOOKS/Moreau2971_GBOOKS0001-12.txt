rice, le diable, le monde & la chair, luy font vne guerre
ouuerte. Apres cela, ne deurions-nous pas rougir de hon¬
te de nous dire Chreſtiens, veu que nous ſommes ſi diſſem¬
blablesà Ieſus-Chriſt, qui eſt le vray exemple de la vie que
nous deurions ſuiure. Meditons vn peu de grace ſur tout ce
qu’il a fait pendant qu’il a eſté cy-bas parmy nous, reueſtu
de noſtre nature, afin de nous inſtruire de ſa ſaincte & ſa¬
créevolonté, & des moyens qu’il nous falloit tenir pour
nous rendre coheritiers d’vne partie de ſa beatitude, &
nous le verrons dans les premiers démarches qu’il a faites,
deſcendre du ſein de ſon Pere pour nous reconcilier auec
luy, auec des faç̧ons d’agir, toutes d’amour, de paix, &
de aiſericorde. Regardons comme il a voulu, pour mieux
accomplir ſa Legation, choiſir vn temps, ou le repos re¬
 gnoit dans tous les Eſtats qui ſont ſur la rerre habitable. Ce
que le Prophete Eſaië auoit preueu longues années aupara¬
uant, lors qu’il predit la venuë du Seigneur en vn temps où
tous les Peuples viuroient en tranquillité́, & où les batail¬
les ne ſeroient plus exercées. Le Prophete Royal Dauid
confirme la meſme choſe, quand il dit, parlant de la venuë̈
du Meſſie, que la Iuſtice s’eſleueroit en ces iours là, & que
la paix abonderoit ſur toutes les Nations du monde. Voila
comme ces deux hommes, pouſſez de l’Eſprit de Dieu,
nousont annonce la venuë du Souuerain Monarque, & non
pas d’vn funeſte Satrape à tous les Eſtats, ny d’vn tyran des;
Peuples pour qui il s’eſt jvoulu liurer ſoy-meſme. Ce que
ce d uin Pſalmiſte a pris ſoin de confirmer encore dans vn
autre paſſage, lors qu’il dit que ſon lieu a eſté fait en paix
contre ceux qui n’eſleuent les leurs que ſur la ruine publi¬
que. Et ſainct Paul, ne prefere-t’il point la charité, qui
n’eftautre choſe qu’vne verirable cõcorde à tous les autres
dons celeſtes? Et en pluſieurs autres diuers lieux de ſes di¬
uines chanſons, Ne qualifie-t’il pas cét adorable principe
de tout l’eſtre creé, du nom de Dieu de paix, comme eſtant
vn des plus glorieux attribnts qu’il ſceut iamais approprier
à cette eſſence infinie Mais voyons vn p un comme ce Di¬
in Sauucur de nos ames traiteceux qui reſpandent ibre¬