27
ftination qu’ils ont à ne rien ceder aà perſonne du monde.
Quoy qu’il ne faut pas laiſſer de ſe reſoudre à viure dans
vne parfaite tranquillté, puis que Dieu le veut ainſi, ſur
peiae d’encourre ſa diſgrace. La perte qui s’eſt faite de tant
de perſonnes qui ont pery dans les occaſions, depuis le
commencement des guerres iuſques à preſent, doit faire
fremir d’horreur tous les Potentats de l’Europe. La mort
detant de Generaux, la defaite de tant de gens de guerre
& de tant de Nobleſſe, l’effuſion de tant de ſang Chreſtien,
& la conſommation de tant de threſors tirez de la plus pu¬
re ſubſtance des Peuples, n’eſt pas vn petit fardeau ſur la
conſcience de ceux qui ſont cauſe de tant de deſordres.
C’eſt vn prodigieux mal-heur pour toute la Chreſtienté,
qu’eſtant la pluſ-part vſurpée par l’ennemy cõmun de Dieu
& des hommes; Il ſe void encore que l’on ne recherche
pas tant la paix, que les moyens de faire croire qu’on la veut
faire. On ne ſonge qu’à ſe deceuoir & qu’à ſe ſurprendre.
 Cependant le monde patit, & Dieu courroucé fait voir ſen¬
fiblement aux Souuerains, qu’il ne ſouffrira pasplus long¬
temps leur façon d’agir, par la rebellion qu’il ſe void parmy
la pluſ-patrt des Peuples. Vous ſçauez bien, Puiſſances Sou¬
ueraines, qu’il y vade voſtre ſalut, ſi vous ne viuez d’ores¬
nauant dans vne parfaite vnion, afin que vous puiſſiez vn
iourtous enſemble pour la gloire de Deu faire vn puiſſant
armenent pour aller conquerir la Terre ſaincte, & en chaſ¬
ſer les Infidelles. Trauaillez donc, ie vous ſupplie, au re¬
pos de toute la Chreſtienté, ſit vous voulez faire vne action
digne de la beatitude eternefle. Mettez promptement la
main à lœuure, diuinitez mortelles, pour l’honneur de
Dieu & pour le bien de ſon ſeruice. Exterminez le mal, &
faites naiſtre le bien à la gloire du Ciel, & à la confuſion de
outes les puiſſances infernales.
FIN.