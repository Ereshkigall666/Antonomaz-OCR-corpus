4
dans la promeade. Et comme ie voulois eſtre ſeul pour
reſuer à mon aiſe, ie me retiray par des chemins dé́robes,
qui me menerent fort à propos, & comme ie le ſouhaittois,
dans vn jardin fort ſpatieux. Ie n’y fus pas pluſtoſt, que e
choiſis vn endroit vn peu écarté́, où ie trouuay quelques ſie¬
ges qui ſeruirent d’abord à ne repoſer: mais voulant me
mettre encore plus à mon ayſe, j’auiſay dans vn taillis aſſez
eſpais, qui eſtoit derriers moy, vne petite place qui ſembloit
auoir conſerué ſa verdure, malgré́ les rigueurs de l’hyuer.
Il’allay me couchar mol lement ſnr ce riche rapis, où̀ ie ne fus
pas long-temps ſans m’endormir, ſoit que ie fuſſe fatigué du
chemin que i’auois fait, ou que ie fuſſe charmé́ du plaiſir de
la ſolitude. Au milieu divn ſi doux ſommeil, quelque bruit
importun de perſonnes qui parloient aſſez haut, m’é́ueil là
malgreé moy, & rompit le charme de mes yeux qui ne vou
loient point s’ouurir. Ie ne fus pas pluſtoſt en liberté de
voir, que ie regarday du coſté des ſieges, où ie vis paſſer
vne tronpe de Gardes & de Suiſſes, qui ſe diſoient: il n’y a
perſonne, allons fermer les portes: Comme ie connoiſſois
la brutalité de ces gens-là, qui ne conſiderent perſonne, ie
ne branlay pas de ma place, de peur de receuoir quelque
coup, dont ces gens-la font bon marché; & de plus, ie crai¬
gnois qu’ils ne me cherchaſſent pour me chaſtier, d’eſtre
entré ſi librement dans ce jardin ſans leur permiſſion: A
peine eſtoient-ils paſſez, qu’vne troupe magnifique de per¬
ſonnes illuſtres parut au milieu de l’allée, qui venoit à petit
pas au lieu où ie m’eſtois. repoſé premieroment. Ie ne fus
pas peu ſurpris à l’éclat de tant de majeſté: & bien dauanta¬
ge quand ie reconnu le Roy, la Rey ne, le Cardinal, & les.
Princes. I’eſtois en doute, ſi ie voulois prendre la fuite
ou me tenir cacheé́: mais conſiderant que ſi ie courois à
quelque porte, qui eſtoit aſſeurément bien gardeée, ie
tomberois entre les mains de ces Satellites impiroyables,
& qu’ils me tuëroient au ſimple ſoupçon que ie leur don¬
nerois d’eſtre !à pour quelque mauuais deſſein; dans cette
apprehenſion, ie me tiens ſans faire de bruit le mieux
couuert qu’il m’eiloit poſsible, auoc cette reſolution,
que ſi quelqu’vn de cette belle Compagnie venoit à̀
me