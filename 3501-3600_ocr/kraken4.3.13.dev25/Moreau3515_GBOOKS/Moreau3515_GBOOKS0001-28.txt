27
que ce deſcrié, ce traiſtre, ce vilain a fait e mpriſon¬
ner ce Redoutable, ce Conquerant, cet Illuſtre, ſans
que ce dernier s’efforce en aucune façon, apres ſon
eſlargiſſement, d’en faire auſſi hautement éclatter la
vengeance, que l’afront en a retenty: ſi quelqu’vn
croit que cela ſe puiſſe, ie luy promets qu’il ne ſera
iamais damné.
Cependant: ie continuë pour faire voir que l’im¬
portance d’eſtre appuyé de monſeigneur le Prince,
eſtoit neceſſaire pour la conſeruation de Magarin; &
que l’indifference que Monſeigneut le Prince auoit à
le ſouſtenir, eſtoit ſi parfaite, qu’il n’y eſtoit -obligé
par acune conſideration, que par celle de ſa propre
generoſité: qu’euſt fait le pauure Mazarin, ſi on¬
leigneur le Prince ſe fuſt voulu ietter dans le party
des Pariiſiens, & s’il eudſt acepté la Regence qu’on luy
offroit: par les Meſfieurs ſes Partiſans, ie vous aſſeu¬
re que ie ne vous contrediray pas, parce que ie croy
que vous ne ſerez pas aſſez effrontez pour nier que
la perte de voſtre maiſtre n’ait eſté à la liberté de Mon¬
ſeigneur le Prince: mais quels eſtoient lesmotifs que
Monſeigneur le Prince auoit pour ſouſtenir mazarin,
eſt-ce qu’il conſideroit ſes alliances; il n’en a iamais
pû trouuer, meſme auec des ſimples Gentils-hom¬
mes : eſt-ce qu’il redoutoit ſa puiſſance? il ne ſubſi¬
ſtoit que par ſa faueur: eſt-ce qu’il pretendoit ſe faire
aymer en le protegeant? il ne voyoit que trop qu’il
S’alloit decrediter dans l’idée des François: eſt-ce
qu’il reſpectoit quelque grand qui fuſt intereſsé à
ſon party? tout le monde l’auoit preſque generale¬
ment