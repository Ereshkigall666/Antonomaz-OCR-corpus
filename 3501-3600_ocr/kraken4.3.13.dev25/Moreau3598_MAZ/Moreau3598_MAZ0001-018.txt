J
Charles IV. dit le Bel fon couſin. AinſiCharles v.
encore Dauphin, porta le Titre de Regent durant la
priſon du Roy Ilean ſon Pere. Ainſi Louys Duc
d’Anjou frere de CharlesV. dit le Sage, fut Tuteur
de Charles VI. ſon fils, & Regent du Royaume. Ainſi
Iean Duc du Berry, Charles Duc d’Orleans, Philip¬
pes & lean Ducs de Bourgogne, Pierre & lacques
Ducs de Bourbon, furent Regens en France l’vn
apres l’autre, durant la maladie d’eſprit de ce meſme
Roy Charles VI. Ainſi Pierre Duc de Bourbon eut la
Regence du Royaume durant le voyage de Charles
VIII. en Italie. Ainſi Charles Comte d’Angouleſme
fut Regent en France durant les deux voyages de
Louys XII. au Duché de Milan.
La IIl. Remarque eſt que les Roys & les Eſtats
Generaux n’ont pas touſiours ſuiuy cét Ordre; En
ce que dans la iuſte apprehenſion qu’ils ont eü que
les Princes du Sangn’enuahiſſent le Royaume, & que
de REGENS, ils ne ſe fiſſentROYs, au preiudice de
leurs pupilles, ils ont quelquesfois deferé la Regence
à des Seigneurs du tout Eſtrangers en leur famille, &
ſouuent meſme aà̀ des Abbés; pource que les vns &
les autres eſtoient hors du pouuoir de rauir la Cou¬
rone à ſes legitimes poſſeſſeurs. Ainſi Henry I. inſtirua
Tuteur de Philippes I. ſon fils, & Regent du Royau¬
me Baudoüin d l’Iſle Comte de Flandres qui auoit
epouſeé Alix ſa ſœur. Louys le Ieune allant à la Terre¬
Saincte, ordonna Regent en France pendant ſon ab¬
ſence, Sugger Abbé de Sainct Denys, & S. Louys en
ſonſecond voyage d’Outre-mer laiſſa la Regence de