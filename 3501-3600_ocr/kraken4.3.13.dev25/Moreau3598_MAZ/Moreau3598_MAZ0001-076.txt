d ill
La Regence
d’Iſabeau.
56 Regence d’Iſabeau de Bauieres
jours eü contre Charles qui eſtoit le III. Dauphin
qu’elle auoit veu entre ſes enfans, apres Louys & lean
ſes aiſnés. Quelques-vns à la biſarrerie de ſon eſprit
auſſi changeant à̀ aymer ce qu’elle auoit vn peu au¬
parauant hay, comme il eſtoit leger à hayr ce qu’elle
auoit autresfois vniquemeét aymé. D’autres aà̀ la hay¬
ne irreconciliable du Conneſtable d’Armagnac, fa¬
uory de Charles, & ennemy de cette Princeſſe. Mais
certainement quelque cauſe qu’ayt eu vne ſi cruelle
diſſenſion, il eſt certain que Charles ayant relegué à
Tours ſa Mere la Reyne Iſabeau, pour qu’elle ne
peût point nuire à ſes a ffaires, Elle en fut tirée par le
Duc de Bourgogne, & en ſuite declarée Regente du
Royaume en la place de ſon fils, auec vn Seau remar¬
quable, où elle fit grauer ſon Image animée de ces
mots. C’eſt Le Seau d la Souueraineté du Roy. Iamais
la France n’auoit veu dans vn meſme temps vn Re¬
gent & vne Regente, & tous deux oppoſes l’vn à l’au¬
tre, ſinon en cette rencontre, ou par vn exemple de
rigueur remarquable à la poſterité, elle veid vneMere
cruellement armée contre ſon propre ſang, faire la
paix & alliance auec ſon ennemy, pour declarer la
guerre à ſon propre fils, & preferer vn gendre à vn fils
au droict de la ſucceſſion à̀ la Couronne. Et c’eſt ce
que fit le crime de cette mauuaiſe Mere, lors qu’ayant
marié ſa fille Catherine à Henry V. Roy d’Angleter¬
re, elle abuſa ſi fort de la folie & de la credulite de ſon
mari Charles VI. egaré de ſonſens, que de luyfaire
desheriter le legitime heritier de ce Royaume, pour
ſubſiſter en ſa place l’ancien ennemy de l’Eſtat.
L’acte
