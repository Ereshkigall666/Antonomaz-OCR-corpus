Reyne de France.
la ville, ſe treuue pris par les yeux de Brunchaut, &
l’eſpouſe en ſuite, bien qu’elle fuſt ſa Tante. Ce Ma¬
riage, contre les loix de l’Egliſe, & contre les ordres
d’vn Pere, cauſe la mort à Meroûée, fils deſobeiſſant;
& le banniſſemét à PretextatArcheueſque de Roüen,
vn peu tropfacile. Childebert ayant eſté depuis em¬
poiſonné auec ſa femme Falembe par Fredegonde,
& ayant laiſſé de leur Mariage deux fils, Theodebert
& Thierry; Brunehaut fut vne ſeconde fois Regen¬
te. Elle leur diuiſa d’abord les Royaumes que ſon fils
ſeul auoit poſſedez, donnant celuy d’Auſtraſie à
Theodebert & à̀ Thierry celuy de Bourgongne: Ces
deux ieunes Princes ſous la tutele de leur grand Me¬
re, pourſuiuirent l’ancienne querele contre Clotaire
fils de Chilperic & de Fredegonde, qu’ils preten¬
doient n’eſtre pas legitime, & par l’auantage de leurs
armes, ils le reduiſirent au poinct de leur ceder les
deux plus belles parties de ſon Royaume, Orleans &
Soiſſons. Brunehaut eſtoit alors ſi fort en faueur au¬
pres de Theodebert ſon fils aiſné Roy d’Auſtraſie,
qu’elle en diſpoſoit abſolumẽt; & elle eut demeuré
long temps en credit dans cette Cour, n’euſt eſté, que
le ſcandale de ſes amours auec Protade Gentilhom¬
me Romain, & le ſoupçon du meurtre de Guintrion
l’vn des Heros de ce ſiecle, la contraignirent de ſe re¬
tirer en Bourgongne aupres de Thierry ſon ſecond
fſils, lequel elle arma auſſi toſt contre ſon aiſné, luy
perſuadant qu’il eſtoit fils d’vn Iardinier, & non pas
du Roy Childebert ſon pere. Ces deux freres à la
ſuſcitation de leur ayeule, ſefont vne guerre d’autant
B ij





1
