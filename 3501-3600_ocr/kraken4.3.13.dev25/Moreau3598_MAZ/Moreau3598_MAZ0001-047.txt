Reyne de France.
27
tous les autres fréres. Apres la mort de Dagobert qui
arriua leſeizieſme iour de May en l’an ſix cents qua¬
rate huict,ils partagerent ſans bruict, & ſans trouble
l’vn contre l’autre, les grands threſors que leur pere
leur auoit amaſſé dans vnregne floriſſant & paiſible,
& reſeruerent à la Reyne Nantilde la troiſieſme par
tie de tout le bien qu’elle auoit acquis auec luy de.
puis leur mariage. De-là la Reyne choiſiſt Egon pour
Maire de ſon Palais, & apres luy Floquat qu’elle hon¬
nora touſiours de ſa faueur, & de ſa protection contre
Guillebaut ſon Riual, & contre tous les puiſſans en¬
nemis qu’il auoit en Cour. Elle mena meſme le Roy
ſon fils iuſqu’à Arles, ancien Siege des Roys de Bour¬
gogne, pour vanger les iniures de ſon Fauory, faiſant
par vne mauuaiſe politique vne guerre d’Eſtat d’v¬
ne querele particuliere. En fin cette Regente voyant
ſes ennemis vaincus, ſesſeruiteurs appuyés, le regne
deſon fils puiſſamment affermy, elle mourut dans la
meſme paix qu’elle auoit procurée à ſon peuple. Elle
eſt enterrée aà S. Denys proche de Dagobert ſon eſ¬
poux, n’ayant point voulu eſtre ſeparée à la mort de
celuy auquel elle auoit eſté ſiintimement vnie pen¬
dant la vie.




