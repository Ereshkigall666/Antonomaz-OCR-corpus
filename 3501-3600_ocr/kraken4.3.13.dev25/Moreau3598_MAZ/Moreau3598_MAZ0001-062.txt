Jn
Matt. Paris.
Regence de Blanche
42
Dieu, & du Roy, elle maria ſon ſecond fils Alfonſe
auec la fille de ce Comte, nommée Ieanne, pour ci¬
menter plus fortement leur accord par l’intereſt de
cette alliance. Peu apres elle ſceut demeſler vne in¬
igue que les Princes du ſang, Philippes Comte de
Clermont & de Boulongne, oncle paternel du Roy,
Thibaut Comte de Champagneſon couſin, Hugues
Comte de la Marche ſon alie, Hugues de Chaſtillon
Comte de S. Paul, Simon Comte de Ponthieu, Pier.
re Comte de Bretagne, & Pierre de Dreux ſon frere
tous aſſociés dans vn meſme party, auoient formé
contre le Roy mineur, & contre ſa Regence. Les
ayant vaincu par la maturité du conſeil, elle les deffit
ayſement par la force des armes. Le bon-droit l’em¬
porta en cette rencontre ſur l’iniuſtice. Auſſi ceux
d’entre les coniurés que la Regente ne peût flechir
par la douceur d’vn accommodement, elle les domta
parl’effort de la guerre. Le Comte de Bretagne fur
depoüillé de ſes Eſtats, le Comte de la Marche fut
aſſés heureux de n’eſtre que priſonnier, & d’auoir ra¬
cheté ſa vie par vne riche ranç̧on. Enfin tous les au¬
tres en nemis furent, ou pacifiés ou vaincus.
Ainſi la Regence de Blanche eſtant aſſeurée, le
regne de S Louys affermy, elle luy fit eſpouſer Mar¬
guerite fille du Comte de Prouence, Raymond Be¬
renger, Princeſſe doüée de toutes les grandes quali¬
tés que l’on peut rechercher en vne Reyne; Et cela
auecvn ſi parfait contentement de part & d’autre,
que comme elle aymoit vniquement le Roy, elle en
eſtoit auſſi ſingulierement aymée.