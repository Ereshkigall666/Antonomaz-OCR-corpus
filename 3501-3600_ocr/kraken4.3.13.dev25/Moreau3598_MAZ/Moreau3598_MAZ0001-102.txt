1
Juſ


l¬
82 Regence de Marie de Medicis
ces. Il ſont preuenus par la Reyne, qui pour ne point
aigrir le mal par la violence du remede, leur accorde
plus qu’ils ne demandent, & touſiours plus qu’elle
meſme ne deſire. La priſon des vns, & l’eloignement
des autres ne ſeruit depuis qu’à vnir plus fortement
leurs intereſts, en diuiſant leur puiſſance. Cependant
le Roy ayant atteint l’àge de treize ans accomplis, eſt
declareé majeur, ſuiuant l’Ordonnance de Charles V.
dit le Sage, & cette Declaration verifíe au Parle¬
ment par le Roy ſeant en ſon lict de Iuſtice, &
confirmee encore depuis en l’aſſemblée Generale des
Eſtats tenü à Paris, en preſence d’vn nombre preſ¬
que infiny de Princes & de Prelats, de Séigneurs & de
Gentils-homes. Mais en quittant la qualité de Regé¬
te, la Reyne ne quitta point le Gouuernement des af¬
faires publiques:elle s’y intrigue auec plus d’empreſſe¬
ment que iamais, pat la depoſition des anciens Offi¬
ciers de la Couronne, & par l’auancement des nou¬
ueaux; iuſque-là, que de rendre ſa conduite impor¬
tune à ſon Fils, & celle du Marquis d’Ancre, ſon Fa¬
uory, odieuſe à toure la France. Apres auoir reietté
les remonſtrances du Parlement, offenſé les Princes,
foulé le peuple, mécontenté la pluſpart des ſubjects
du Roy; Elle voit le Royaume cruellement diuiſé
entre deux partis qu’elle ne peût plus vnir, & elle en¬
fin reduite au poinct de voir le plus intime de ſes fauo¬
ris tué iuſtement par le commandement du Roy,
comme vniniuſte & illegitime vſurpateur de ſa puiſ¬
ſance. La mort du Marquis d’Ancre eſt ſuiuie peu
apres de la retraite de la Reyne à Blois, & de-là aà̀ An¬