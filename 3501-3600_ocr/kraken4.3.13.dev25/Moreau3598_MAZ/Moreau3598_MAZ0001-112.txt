ll

aam¬
92 Regence d’Anne d’Auſtriche
rité de commander auec Iean Gaſton de France Duc
d’Orleans eſtably du feu Roy ſon frere, comme Lieu¬
tenant General du Royaume, tant pour le reglemẽt
de la Police, que pour le bon ordre de la guerre. Et
c’eſt ſous la douceur de cette conduite, que nous
auons touſiours veſecu depuis; & que le conſeil, où
Louys de Bourbon Prince de Condé fut depuis ap¬
pellé pour y preſider, comme le Chef, & le Cardinal
Mazarin eſtably comme principal Miniſtre, a touſ¬
iours rendu la France, ou heureuſe & floriſſante dans
ſon peuple, ou victorieuſe & triomphante de ſes
ennemis. Le bon-heur de cette Regence commen¬
ca par le Bapreſme du ieune Roy, qui par l’heureux
preſage de ſa naiſſance, ne portoit point encore
d’autre nom que celuy de DEV DoNNE, qu’il ’a
touſiours conſerué depuis, qu’il remplit encore glo¬
rieuſement par la bonte de ſon naturel, & par l’in¬
nocence de ſes actions. La Reyne fit cét honneur au
Cardinal Mazarin, & à la Princeſſe de Condé de leur
 faire nommer ſon Fils, & de le tenir ſur les Saints
Fonds au Bapteſme; pour les engager d’autant plus,
l’vnà le ſeruir fidelement, & l’autre à l’aymer auec
plus de tendreſſe. Il fut nommé Louys, pour l’obli¬
ger aux exemples de ſon Pere, & de ſes anceſtres, par
le preſage de ſon nom, comme il y eſtoit deſia aſſes
puiſſamment engagé par le deuoir de ſa naiſſance, &
par l’intereſt de ſa Couronne. Auſſi pour reüſſir en¬
core plus heureuſement dans le ſoin de ſon educa¬
tion, eſtant ſorty de la conduite des femmes, il paſfa
ſous la direction de Henry de Nefuille Mareſchal
de