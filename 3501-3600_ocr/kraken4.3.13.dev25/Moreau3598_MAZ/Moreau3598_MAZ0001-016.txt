Preface.
ne pour ſes proſtitutions abominables, & l’em¬
poiſonnement de l’Empereur ſon mary; & l’au¬
tre par l’horrible auidité de regner, à laquelle elle
prefera ſa vie & n’obmit point d’artifices, quel¬
que criminel & illicite qu’il fuſt, afin de retenir
cette Souueraineté, elle ne ſe ſouuenoit pas qu’elle
auoit produit vn monſtre, qui luy deuoit oſter,
auec la vie: Ce fut vn efet de ſa mal-heureuſe
éducation.
Mais cette loy qui deuoit apporter vn remede
à tant de deſordres dans l’Eſtat François, n’a ſer¬
uy que de ſuiet pour les augmenter, & en faire
naiſtre de nouueaux, ainſi qu’on peut voir dans
tout cét ouurage, les factions, les guerres ciuiles,
les diuiſions, les rauages, les incendies, les pillages,
les violements, les horribles ſeignées, & la perte
de tant de millions d’ames, en ont eſté les fune¬
ſtes ſuittes, qui ne ſont que trop connuës
de noſtre temps, par noſtre propre experienee: à
quoy pourtant on n’apporrte point de remede, ſoit
par de faux reſpects, où par diuerſes conſidera¬
tions d’Eſtat, qui ne ſont guere legitime, n’y de
ſaiſon pendant vne deſolation generale de la pau¬
ure France, on en verra les moyens ſur la fin du
gouuernement d’Anne d’Autriche, & l’on les re¬
connoiſtra ſi efficaces, qu’il n’y aura plus aucune
conſideration du bien public en France, ſi l’on
ne les employe point pour le retabliſſement de
cette Monarchie delabrée, & pour le repos des
miſerables peuples, qui languiſſent ſous Ie poids
inſupportable d’vne Quenoüille.
REMARQVES