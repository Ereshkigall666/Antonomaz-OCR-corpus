l ll

54 Regence d’Iſabeau de Bauieres
à dire les quereles d’vne Alemande auec vne Italien¬
ne, firent d’eſtranges broüilleries aà la Cour, & de
cruelles intrigues dans l’Eſtat; l’vne fauoriſant le
party Bourguignon, & l’autre celuy de la maiſon
d’Orleans, à laquelle elle eſtoit alliée. En ce temps
Dieu affligea la France par la maladie de ſon Roy
Charles VI. auquel en partie les mouuemens d’vne
cholere furieuſe & enragée contre les meurtriers de
ſon frere le Duc d’Orleans, en partie l’atteinte d’vne
peur ſoudaine & impreueuë à ſon voyage de Breta¬
gne, oſterent tout l’vſage du ſens & de la raiſon, & le
ietterent dans vne interdiction d’eſprit ſi horrible,
qu’il ne ſe connoiſſoit plus, ny entant qu’homme, ny
comme Roy; & bien loin de gouuerner vn Royau¬
me, qu’il ne pouuoit pas ſeulement ſe conduire luy¬
meſme. Bien que dans le premier effort de cette
maladie, il n’euſt aucun relaſche de ſon mal, il s’a¬
moindrit depuis par des interualles reglés qui le met¬
toient quelquesfois dans vn eſtat metoyen entre la
folie & le bon ſens. L’ordre que l’on donna au gou¬
uernement du Royaume dans cette conioncture
d’affaires, fut de laiſſer la direction de la ſante & de la
perſonne du Roy à la Reyne Iſabeau de Bauieres, &
de donner le gouuernement de l’Eſtat aà Philippes
Duc de Bourgogne, ſous le titre de Lieutenant Ge¬
neral du Royaume. Ce reglement dura iuſqu’à la
maioriré du Duc d’Orleans frere vnique du Roy, le¬
quel apres l’eloignement du Duc de Bourgogne,
partagea auec la Reyne ſa belle ſœur tout le Gou¬
uernement de la France, ſoit public ou domeltique.