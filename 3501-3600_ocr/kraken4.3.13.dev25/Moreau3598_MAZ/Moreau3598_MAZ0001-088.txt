Ju
31

68 Regence de Catherine de Medicis
entrées en Champagne, & deſoloient vniuerſelle¬
mét les villes & les bourgades. Cette Rey ne auſſi cou¬
rageuſe dans les perils de la guerre qu’elle eſtoit iu¬
dicieuſe dans les affaires de la paix, s’oppoſe à elles,
auec vne reſolutio qui ſurpaſſoit l’âge & le ſexe, & re¬
cogne les troupes dans leur pais, auec la méme prom¬
ptitude qu’elles en eſtoient ſorties pour entrer en
France. Son mariage auec Henry Il. luy auoit donné
dix enfans, cinqfils, & autant de filles; dont elle en
veid trois regner ſucceſſiuement l’vn apres l’autre:
ſçauoir François II. Charles IX. & Henry IſI. &
deux de ſes filles Reynes, l vne de France, & l’autre
d’Eſpagne; ſçauoir Marguerite mariée à Henry IV.
& Iſabeau mariée à Philippes Il. Ce fut dans l’appa¬
reil de ces nopces, où le Roy ſon mari luy fut miſera¬
blement enleué par vn accident auſſi funeſte qu’il
eſtoit extraordinaire. On auoit conclud la Paix auec
l’Eſpagnol, & pour la rendre plus durable, auec la
reddition de plus de quatre-vingt places; Henry luy
auoit donné encore l’vne de ſes filles, afin de lier
cette alliance par vnnœud plus fort & plus inuiola¬
ble Mais la réioüiſſance de la Paix, & l’eclat deſes
nopces furent ſubitement changées en vn deûil pu¬
blic, & en vne pompe funebre à cauſe de la mort du
Roy tué d’vn eclat de lance, par le Comte de Mont¬
gommery, que ce Prince auoit obligé de jouſter con¬
tre luy dans le Carrouſel qu’il auoit fait dreſſer à la
porte de S Anthoine, pour teſmoignage du conten¬
tement publie, & de ſa joye particuliere. La Reyne
inconſolablement afligée d’auoir perdu le Roy ſon
3
mari,