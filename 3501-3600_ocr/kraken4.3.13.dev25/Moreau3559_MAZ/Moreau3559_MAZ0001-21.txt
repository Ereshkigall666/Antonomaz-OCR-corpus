13
pourroient inuenter toutes enſemble: D’autres, font
des Remonſtrances au Parlement, pour l’animer en¬
cor dauantage contre-moy: Quelques-vns me pro¬
curent charitablement la haine du peuple, come ſi ie
n’en eſtois pas deſia aſſez hay; ceux-laà font vn bruit de
tous les Diables à mes oreilles, come s’ils ſonnoient le
toxin, pour émouuoir la populace à ſe ietter ſur moy.
Quelques amateurs de ragouſts me mettent au court
boüillon, & puis me laiſſent là ſans me manger, pour
me fare plus grand dépit, diſant, que ie ne vaut rien
ny à roſtir, ny à boüillir: llen eſt qui diſent de moy
toutes les méchancetez imaginables au Roy, à la Rei,
ne & à M. le Prince, qui ne ſont pas preſens & qui ne
les entendent pas, & toutesfois ils ſe promettent qu’ils
m’abandonneront, & me laiſſeront perir dans vne
guerre que i’ay allumée; Et tous ont la forme de Reli¬
gleux, de Cheualiers, de Philoſophes ou de Theolo¬
giens. Ce ſont là les plus malicieux, & ceux qui me
tourmentent d’auantage: Ie voy bien que ceux-là
vous donnent trop d’effroy, il en viẽt de plus gaillards
qui ſe preſentent deuant moy, & qui font cent bouf¬
fonneries, qui ne laiſſent pas de me faſcher encor quel¬
lesſoient plaiſantes.
Ceux-cy ſont déguiſez en Turlupins, en Panta¬
lons & Goguelus, qui me font cent niches & cent ſor¬
nettes, tantoſt ils me mettent&de deux Diables, puis.
ils me rognent ma Soutane &hdn Chapeau pour me
rendre ſemblable à eux, & mappellent le Cardinal
burleſque, ils me font danſer vne balade en cet eſtat,
& me donent touſiours quelque nazarde, ou quelque
ſobrique’ en paſſant quine me couſte que le prendre: