
1
12
en beau campde parler, & elles euſſent dit vne quan¬
tité d’hiſtoires par ouy dire ſur ce ſujet, pour conuain¬
cre Monſieur le Prince; mais le Roy aprés auoir dit
qu’il en auoit quelquefois ouy quelques vnes en ſa
chambre, qui l’auoient bien rejouy,ſans iamais l’auoir
eſpouuanté, il preſſa le Cardinal de continuer: ce qu’il
fit en ces termes.
 Encor qu’il n’y ayt perſonne de vous qui doute de
l’exiſtence des eſprits, toutesfois ie penſe eſtre le mieux
inſruit, & le mieux perſuadé de la compagnie, auſſi
ie croy qu’il m’ont ioüé leurs plus vilains tours, &
qu’ils m’ont pris pour l’objet de toutes leurs funeſtes
recreations. Ils inuentent tous les iours mille nou¬
ueautés, qu’ils apportent de la Cour infernale, poun
me faire enrager: ie croy qu’ils taſchent a me ietter
dans le deſeſpoir pour me faire rendre l’ame ſans con¬
feſſion. Les Dames me chantent vn Salue Regina, com¬
me l’on fait à ceux qui ſont prés d’endurer le ſupplice;
autres vn Libera comme ſi i’eſtois deſ-ja mort; quel¬
ques-vns me mettent en pouſſiere: d’autres ſe con¬
tentent de me porter enterre, en chantant des Pſeau¬
mes de Dauid. Il en vient qui m’honorent pour ſe
mocquer de moy, & qui me traitent d’Eminence, &
montrent vn precipice où ie ſuis tout preſt de mettre
les pieds, d’autres en forme de Choüettes, & deHibous,
me prediſent plus de mal-heurs qu’il n’en eſt arriué au
monde depuis qu’il ſubſiſte, quelques-vns me dechi¬
rent à belles dents comme des chiens affamés; il y
ena qui ſe contentent de me chanter poüille, & de me
dire plus d’iniure qu’vn million de harangeres n’en
pour¬