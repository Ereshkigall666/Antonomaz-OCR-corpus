me découurir, ie demanderois à parler à la Reines
& apres luy auoir demandé pardon de ma temeri¬
teé, ie luy conterois na’ifuement toute ma faute, &
luy ferois ſçauoir toutes les miſeres de Paris,
pour la diſpoſer à la compaſſion, & puis ie luy de¬
manderois la grace d’eſtre mis dehors auec quel¬
que ſeureté.
Sur cette confiance, ie leuay vn peu les yeux &
ie les vis qu’ils prenoient place ſur les meſmes ſie¬
ges où i’auois eu l’honneur de m’aſſeoir aupara¬
uant. lI’eſtois aſſez pres d’eux pour ouyr leurs diſ¬
cours, & i’euſſe voulu en eſtre bien loin. Quelques¬
vns s’eſtoient deſia auancez de parler des deſordres
do l’Eſtat; mais le Roy leur impoſa ſilence, & leur
diſt, qu’il n’eſtoit là venu que pour ſe recreer, &
non pas pour parler d’affaires; qu’il vouloit iouü̈er
à quelque petit ieu, ou bien que l’on racontaſt
quelque bonne hiſtoire. Toute la Cour quitra le
ſerieux à l’inſtant meſme, & chacunprit vnviſage
riant pour luy complaire, la Reine meſme fit voir
que cela luy eſtoit fort agreable; il n’y auoit que
le Cardinal qui ne pouuoit faire bonne mine, à
cauſe deſon mauuais jeu. Le Roy ſe tournant de
ſon coſté, luy diſt, Monſieur le Cardinal vous qui
en ſçauez touſiours de bonnes, ne nous en direz¬
vous point quelque-vne qui ſoit belle?
 Sire, reſpondit-il froidement, ie vous en dirois
bien vne, mais ie crains qu’elle ne donne de la ter¬
reur aà̀ Voſtre Maieſté, tant elle eſt effroyable. Il
rammmm
1