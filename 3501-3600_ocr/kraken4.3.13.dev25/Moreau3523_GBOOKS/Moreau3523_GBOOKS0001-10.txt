93
Sixieſmement, il ſeroit à craindre que ſi pen¬
dant uoſtre abſence, le Prince de Condé venoit à
remporter quelque notable auantage ſur le Com¬
te d’Harcourt; la Reyne ſeroit obligée par raiſon
d’Eſtat de raſſeurer voſtre banniſſement auec tou¬
tes les precautions, que le pary du vainqueur qui
ne manqueroit point d’eſtre ſecondé de tout le
Royaume pourroit ſouhaiter: & cette couruée
vous rauſſnt ſans doute la plus part de vos meil¬
leurs amys, que la politique du temps feroit ranger
du coſté le plus fort; eſloigneroit de beaucoup vo¬
ſtre reſlabliſſement, ſi toutefois elle n’y formoit
point des obſt acles qui ſeroient deſormais inuin¬
cibles, au lieu que voſtre prelence ſuffiroit pour
raſſeurer tout le party meſmes apres vn é́chec con¬
ſiderable, par ce que comme les armes ſont iour¬
 naliers, vous pourrez fort facilement faire eſperer
aux vaincus, qu’il ne faudroit qu’vne premiereoc.
caſion pour les rendre vainqueurs à leur tour.
Septieſmement & en dernier lieu, c’eſt qu’eſtant
en France vous ne ſerez plus en peine d’y reuenir;
& quand bien voſtre retour feroient fulminer
tous les Parlemens, ſi leurs foudres ne ſont pas plus
que vos eſpeé́es, il ſera fort facille de les faire retra¬
cCter. Cependant vous tiendrez, & ſi le prouerbe
eſt bon, vn tiens vaut mieux, que deux tu l’auras,
Voila mon conſeil.