5
Il faut que maint autheur m’excuſe
Si ie luy maintiens qu’il s’abuſe
Ie n’ay pas touſiours clos le bec
Il eſt vray que ie parlois Grec
Ce qui cauſoit de grands obſtacles
A l’entente de mes oracles.
Mais enfin Meſſieurs les Bourgeois
M’ont apris à parler François.
Ceux qui ſont du temps de la Ligue
Sçauent bien que ie fis la figue
A tous les bons Seigneurs Hardos
A qui ie dis, tournez le dos
Et ne faires pas de brauades
Car ona fait les baricades
Vous eſtes pris comme en vn blé.
Mais ils auoient l’eſprit troublé
En vonlant ioïer de l’eſpée
Il furent pris à la pipée
Et dautant qu’ils firent les fous
Au lieu qu’ils deuoient filler doux
On leur tailla telle croupiere
Que ce lieu fut leur cimctiere
Pour n’auoir pas creu mes aduis
Et ne les auoir pas ſuiuis.
Ores qu’il faut qu’on remedie
A cette grande maladie
Qu’il veut trauailler cet Eſtat
Et taſche à tenir ſon eſclat
Moy dont l’eſprit taille & raffine
Sur les ſecrets de medecine
I’ay choiſi ce temps à propos
Pour t’enſeigner en peu de mots
Le remede plus neceſſaire
Que ie te commande de faire
Tout ainſi que ie l’auray dit
Et pour mieux le mettre en credit,
q