Oints Sacrez, & de ſuſciter les peuples à ſe retirer
de la legitime obeiſſance qu’ils doiuent à leur Prin¬
ce. Ou’il n’entend pas les regles de la Grammaire,
cela ſe void aſſez au frontiſpice de ſon malheureux
Donjon, lors qu’il dit, du Droit naturel Diuin, il
me ſemble, ſaufmeilleur aduis, qu’il deuoit dire,
du Droit naturel & Diuin, s’il ne vouloit pas repe¬
ter, du Droit naturel, & du droit Diuin. qui eſt vne
excellentefigure, de laquelle on ſe ſert ordinaire¬
ment pour donner vne plus noble expreſſion à la
penſée, à vray dire ſi c’eſtoit contre toutes les atta¬
ques des ennemis de Dieu, que ce beau Donjon
eſtoit eſtably ne l’auroit -il pas fait conſtruire ſans
y penſer contre les ſiennes propres; veu que ceux
qui n’aiment pas ſes Oints Sacrez, ſes veritables
Lieutenans, ſes venerables lmages, ceux qui luy
a pleu d’eſtablir en ſa place, de ſes propres mains,
ceux de quiil tient le cœur, comme vn threſor pre¬
cieux, qu’il nous commande d’honnorer, de prier
pour eux, de leur obeir, & de leur eſtre ſubiets,
ceux de quiil nous defend de mal parler, & ceux
de l’indignation de qui il nous faut garder comme
d’vn grand crime, ne ſçauroient aymer en façon
quelconque, celuy quiles a conſtituez en ceſte di¬
gnité Royale Qui meſpiſe la creature, meſpriſe
le Createur, & qui meſprile le Createur, merite de
mourir en ce monde cy, parmy les feux paſſagers,
& de viure en l’autre, au beau milieu des flames
inextinguible. Ce mot de Comuſade eſt vn terme
qui ſent ſi fort le fripon, que i’aurois tort de my
amuſer d’auantage. Outre cela, le Verſet qu’il ra¬
B