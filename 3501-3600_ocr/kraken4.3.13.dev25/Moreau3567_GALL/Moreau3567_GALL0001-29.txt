de choſe àvoſtre conte, ie ne ſçay pas ce qu’il faut
faire pour offencer vne diuinité ſi ſacrée & ſi ialou¬
ſe de ſa gloire que la ſienne. Ne leur ayant inſinué
la rigueur & la tyrannie, que pour les diuertir de
leur deſſein d’auoirvn Roy, à cauſe des excez que
trelles perſonnes ont aecouſtumé d’exercer ſur les
peuples, pour dire ne leur ayant fait entendre, ou
ne leur ayant repreſenté la tyrannie & le reſte: à
cauſe des excez que telles perſonnes; n’eſt -ce pas
la parler auec honneur, auec reſpect, d’vne Maje¬
ſté ſi ſacrée, que celle des Princes. C’eſt vn crime
Monſieur l’ignorant, qui merite vne punition
exemplaire.
Et pour ce qui eſt deſdits paſſages que confeſ¬
ſez n’entendre, i’en fais iuges meſſieurs les Caua¬
liers de Neptune, & le grand Conſeil d’Atlas vor
voiſins. Enfin ſans prendre garde à voſtre faç̧on de
parler, tant ie ſuis rebute de vous enten dre iaſer de
s’y mauuaiſe grace, ie vous diray ſi ces meſſieurs
ſçauoient voſtre demeure & voſtre nom, qu’ils ne
manqueroient pas d’aller chez vous, chargez de
leurs marques d’honneur, ſans vous donner la pei¬
ne de venir chezeux, pour iuger de nos differens,
afin de vous apprendre àparler des Roys, auec vne
veneration plus reſpectueuſe.
Quand à l’Enigme, Monſieur le Pedent, il fait
bienvoir que vous n’eſtes qu’vn Aſne, qu’vn ſedi¬
tieux, & qu’vn homme conſacré aux mauuais eſ¬
prits, qui vous ſouflent aux oreilles.
 Pourmon nom & ma demeure, vn Gentil-hom¬