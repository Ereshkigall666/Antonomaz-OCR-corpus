gade nommée Mazara, de laquelle n’eſtant que ſimple
bourgeois, ileſt à preſumer attendu le rapport de ſon nom,
que c’eſt pluſloſt vn nom de guerre que de la famille,
quoy qu’apres tout de quelque naiſſance qu’il puiſſe eſtre,
il ne ſcç̧auroit eſtre iſſu que de ces bourreaux qui ouurirent
les flancs des femmes, qu’on ſoupçonnoit eſtre groſſes de
la ſemence des ’ranç̧oius: mais apres tout, ſe peut-il ouir
vne parole plus hautaine & plus ambitieuſe que celle du
Cardinal de ſaincte Cecile, qui n’eſtoit que l’organe du
Cardinal Mazarin, mi lo voiglio, apres quoy i’eſtime que
tout ce qu’on en pourroit dire, ce ne ſeroit qu’vn diſcour
ſuperflu.
Son enuie n’eſt pas moindre que lon auarice & ſon am¬
bition, que ſi vous en deſirez voir des exemples, il ne fau;
que ſçauoir la capture du Comte Philippe; car s’imagi¬
nant qu’il luy ſeruoit d’obſtacle à la fortune qu’il preten¬
doit de faire à la Cour de Sauoye, & regardant d’vn œil
louche les proſperitez de ce ſage Courtiſan, ilſe reſolut de
le perdre par vn auertiſſement qu’enuoya feu Monſieur
le Cardinal de Richelieu, que ce Gentilhommeſeul trou¬
bloit tout l’eſtar de Sauoye, qu’il auoit intelligence auec
le Prince Thomas, & que tant qu’il ſeroit dans la Cour,
les affaires de ſa aieſté ne pourroient iamais auoir vn
heureux ſuccez, ny vne iſſuë fauorable dans l’Italie, le
tout ſans auertir Monſieur le Comae d’Arcour, qui fai¬
ſoit triompher alors les armes du Roy dans l’Italie, qui
ſans doute luy eut doucement diſſuadé ſon deſſein, & luy
en eut repreſenté des conſequences dangereuſes, qui ne
iuge par cette action qu’il couuroit yne intention laſche,
& vn deſſein criminel du pretexte du bien de l’Eſtat, le
Comte Philippe ayant eſteé depuis remis dans les meſmes
honeurs & dans la meſme authorité, voulez vous voir
J