ſurces faſtueux Coloſſes: puis leurs inferieurs: leſ¬
quels à l’imitration les vns des autres, mépriſent
non ſeulement les loix diuines; mais encore l’Au¬
teur d’icélles, iuſques dans ſes Auguſtes Palais: qui
qui ſont les Egliſes; s’y comportans moins bien
qu’en plein marché: dont ils ne ſe ſoucient, non
plus  ſans comparaiſon) voire moins que de leurs
Eſcuries; quelque deſordre qui en puiſſe ſuruenir,
cauſe de tous nos malheurs: au lieu, comme dit S.
Pierre . C.1.V. 17. d’y veiller iour & nuict, comme
au plus neceſſaire pourla gloire de Dieu, & le ſalut
des ames: iuſques à y ioüer des canons, & n’y eſta¬
blir des Suiſſes, que pour en chaſſer à coups de
foüet & de baſton, toute cette canaille; le tout
tout ſans exempter du foudre, ny Curé, ny Preſtre,
ny Moine, faute d’y faire leur deuoir. Et combien
que ce principal depende de l’author ité Eccleſia¬
ſtique; la temporelle toutefois eſt obligée d’y con¬
tribuer du ſien, ſuiuant les loix & ordonnances des
anciens zelez, & vrayement Chreſtiens Rois de
cette Monarchies. Mais où ſuis-ie? ce n’eſt plus la
mode: Dieu n’eſt il pas (à ce que les Miniſtres &
 Ofciers du temps diſent)aſſez puiſſant & vigilant
pour y mettre ordre? que tout aille comme il pour¬
ra, blaſpheme qui voudra, vole, viole, trahiſſe, &
tuë qui pourra; pourueu que ſubſiſtions auec Ma¬
arin, & tous les diables, il n’importe: mais pren¬
ne garde qui voudra, à ce qu’il dira, & fera contre
noſtre deſſein: car fuſt il dans l’abyſme caché, de
iour ou de nuict, l’en tirer nous irons, & prompte