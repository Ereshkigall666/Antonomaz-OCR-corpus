i6
que tu clabaude, auec des termes de croche¬
teur, ſans aucun raiſonnement contraire: que les
exemples des Phinées, & des Iſraelites, auec celuy
des Gabaonites, ſont veritables: & matrieres de feu
pour ceux quiles denient, ou mepriſent, comme
toy. De plus, qu’il eſt tres certain; que le Prince
ne porte d’eſpée, que pourles peruers, ainſi que ie
t’auois dit: & par conſequent que tu ayes à prendre
garde ſi tu és ſage: tout ainſi qu’à l’endroit du Pa¬
negyrique de ton grand amy le Gazetier, traittant
Maraſſin d’Eminence; pour y trouuer ce duriſſime,
26. verſet du 17. des Prouerbes: qui pourtant, non
plus que les autres, ne ſe trouue de dure digeſtion,
qu’aux ignorans, & à ceux qui ne l’agréent comme
tcoy: ſur les teſtes deſquels il pourroit bien à la fin
tomber quelque gros os de terre pour leur fer¬
mer la bouche.
Puiſque l’Eſcriture ſaincte ne ſpecifie d’autres
cauſes de la part de Roboam, que çelles par moy
citées; ſeras tu ſi temeraire que d’en ſuppoſer d’au¬
tres. En conſequence dequoy, malgré ta rage,
confeſſeras, Dieu aydant & ſa ſaincte Mere, ſi ne
veux continuer dans ta beſtiſe, ou malice: que
l’Hiſtoire dudit Roboam, nonobſtant la renon¬
ciation des lſraëlites au droict des Gens, iuſtifie
pleinement les Rois & puiſſans de la terre, n’e¬
ſtre abſolus, qu’en bien faiſant leur charge: Et
que le contraire s’éprouuant; les peuples ont
droict de les depoſer ſi bon leur ſemble. Ce que
l’Egliſe par ſes canons que i t’ay citez & cotez, au¬
roit