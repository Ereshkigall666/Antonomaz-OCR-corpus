60 Regence d’Anne de France
qu’elle auoit vſurpée en l’adminiſtration des affaires
d’Eſtat, ſous ombre du Gouuecrnemen de la perſon¬
ne du Roy qui luy auoir eſté confiée, & qui dans vn
age de plus de quinze ans, ne parloit encdre que par la
voix de ſa Gouuenante, & n’agiſſoit que par ſon or¬
gane. Tout eclate donc en vne guerre ciuile qui fut
preſque auſſi toſt finie qu’elle auoit eſté commanceé́e,.
par l’accommodement du Duc d’Orleans auec le
Roy, & par la reconciliation des Princes auec la Re¬
gente. Mais comme cét accord eſtoir peu ſolide, auſſi
fut-il de peu de durée. Les Princes renouuellerent
leur ligue auſſi toſt que leur mecontentement ſe re¬
nouuella. Le Duc de Bretagne qui s’y ioint, groſſit
la partie de plus de la moitié. Mais ſa ionction à la li¬
gue des Princesne ſeruit qu’à croiſtre l’honneur de la
victoire que le Roy & ſa Gouuenante remporterent
à S. Aubin ſur le Duc d’Orleans, & ſur le Duc de Bre¬
tagne vnis enſemble. La paix qui ſuruint en ſuite de
cette guerre, fut d’autant plus fortement affermie,
qu’elle fut authoriſée par le mariage du Roy Char¬
les VIII. auec Anne fille & heritiere vnique du Duc
de Bretagne, laquelle luy apporta cette Duché pour
fruict de ſa victoire, & de leur mariage.
Cependant Charles entreprenant le voyage de
Anne de Fran¬¬
e egene Naples, ordonna en ſon abſence Pierre de Bourbon,
& ſa ſœur Anne Regens en France. Là tandis que ce
ieune Prince par tout victorieux s’aſſeure de Milan,
pacifie Florence, rauit Rome, prend Naples, eſtonne
toute l’Italie, & que toutes les villes auſquelles il paſ¬
ſe, ou l’embraſſent comme amy, ou luy obeyſſent
comme