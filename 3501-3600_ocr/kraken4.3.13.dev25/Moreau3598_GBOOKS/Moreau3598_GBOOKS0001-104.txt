89
Reyne de France.
mutuelement accordés, elle fut terminé́e en ſuite
l’an mil ſix cents quinze par le paſſage de la fiile de
France en Hſpagne, & par l entrée de l’I nfante d’Eſ¬
pagne en France. Cét eſchange fut fait à S. Iean de
Lus le neufieſme iour du mois de Nouembre ſur la
riuiere de Bidaſſe, qui ſeparant ces deux grands
Royaumes, ſeruit en cette rencontre à vnir les Princes
qui leur commandent, & ſembla par reſpect arreſter
le cours de ſes eaux, pour conſiderer au paſſage ces
deux grandes Princeſſes. Les nopces du RoyCatholi¬
que auec la fille de France, furent celebrées à Bourges
par le Duc de Lerme, au meſme temps que celles du
Roy & de la Reyne furent faites aà Bourdeaux: auec
vn ſi grand concours de Nobleſſe, qu’on ne ſçauoit
lequel des deux admirer le plus, ou ſon nombre, ou
ſon eclat; & qu’en ce temps les louſtes & les Tour¬
nois, le Carrouſel & les courſes de Bagues, le Ballet &
la Comedie, les feux de joye; ou les arcs de triophe ne
paſſerent plus entre-eux pour vn diuertiſſement paſ¬
ſager; mais comme vn employ ordinaire. L’amour
du Roy vers vne ſi bonne, ſi ſage, & ſi vertueuſe
Princeſſe parut depuis du tout exttaordinaire en ce
que dans vne maladie dangereuſe, dont elle fut ac¬
cueillie quelques années apres, il en reſſentt ſi vio¬
lemment les impreſſions & les atteintes, qu’il ſembla
partager auec elle toute ſa douleur, ou la prendre en
luy-meſme toute entiere. Sa ſanté fur depuis em¬
ployée à de ſi ſaincts exercices, que la viſite des Cloi¬
ſtres & des Hoſpitaux diuiſoit tout ſontemps, & ne
partageoit point ſon cœur. Tandis que le Roy ſon
