 .
Reyne de France.
67
le Roy eſperoit que l’amitié & l’alliance du Pape luy
ſeroit vtile au recouurement du Royaume de Na¬
ples, du Duché de Milan, & de la Seigneurie de Gen¬
nes, qui eſtoient les trois pierres precieuſes que Phi¬
lippo Strozzy Gentil-homme Italien diſt alors aux
Treſoriers de l’Epargne, deuoir compoſer la dotte de
la Reyne Catherine, mieux que les cent mille eſcus,
& les Duchés de Regio & de Modene qu’elle appor¬
toit à la Couronne. L’amour & l’eſtime de Henry Il.
enuers cette Princeſſe, furent ſi remarquables, que
partant pour ſon voyage d’Alemagne, il l’eſtabliſt en
ſa place Regente du Royaume, auec commande¬ 
ment à tous les Gouuerneurs des Prouinces, & des a premiere
Regente.
places particulieres, de luy obeyr de meſme qu’au Roy,
s’il euſt eſté preſent. Et pour la ſoulager d’vne partie du
poids des affaires, il eſtabliſt vn Conſeil aupres d’elle,
auquel l’Admiral Annebaut deuoit auoir la princi¬
pale authorité. Là tandis qu’il prend Mets, qu’il s’aſ¬
ſeure d Toul & de Verdun, que par tout il ſe fait de
nouueaux ſubjets, ou qu’il domte les rebelles, qu’il
protege les Princes opprimés, ou qu’il domte les
inſolens, tout eſt paiſible dans le Royaume par la ſa
ge conduite de Catherine qui gagne les vns par les
biens-faits, flechit les autres par les menaces, & diſ¬
poſe abſolument des vns & des autres par l’adreſſe
de ſa bonne conduite. Mais elle ne s’occupe pas ſeu¬
lement à la Police Ciuile, elle agit auſſi vigoureuſe¬
ment dans les affaires de la guerre. Les troupes de
Marie Reyne de Hongrie & Gouuernante des Pays¬
bas, ſe preualans de l’abſence du Roy, eſtoient alors