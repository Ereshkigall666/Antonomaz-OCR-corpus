72 Regence de Catherine de Medicis
par la demiſſion volontaire de la Reyne, laquelle a¬
uec le titre de Regence, ne quitta pas l’lntendance
des affaires. Il eſt icy remarquable que la declaration¬
de la maiorité du Roy, fut verifiée au Parlement de
Roü̈en le quinzieſme d’Aouſt mil cinq cents ſoixan¬
te trois, au preiudice de celuy de Paris, lequel-s’en
eſtant plaind au Conſeil, ne receut point d’autre ſa¬
tisfaction de cette iniure, ſinon que le Roy n’eſtoit
 point obligé́ d’enuoyer ſes Edicts à vn Parlement,
pluſtoſt qu’à vnautre, & qu’il ne luy auoit commis
que l’adminiſtration de la luſtice; & non point la di¬
rection des affaires de l’Eſtat. Mais à iuger de cette
procedure par la raiſon qui la conduiſiſt alors, il eſt
certain que la neceſſité preſſante des affaires du
 Royaume, obligea la Reyne d’en vſer ainſi, & de
changer le titre de Regente, en celuy de Surinten¬
dante de l’Eſtat; pour ſe degager des promeſſes qu’el¬.
le auoit faites au Prince de Condé, de luy donner la
charge de Lieutenant General de tout le Royaume,.
en la place du Roy de Nauarre ſon frere, & par cét
expedient de la maiorité du Roy, éconduire ho¬
neſtement le Prince, & ſe ſeruir d’excuſe aà̀ elle
meſme.
De-là la Reyne conduiſit le Roy dans toutes les,
bonnes villes de ſon Royaume, en apparence, au¬
tant pour ſoulager les miſeres de ſon peuple opprimé
par la guerre, que pour le faire obeyr aux Edicts de
Pacification & d’accord: Mais en effet, pour recon¬
noiſtre dans les Prouinces les forces des Catholiques,
& de ceux de la Religion, & traicter en ſuite auec le
Roy