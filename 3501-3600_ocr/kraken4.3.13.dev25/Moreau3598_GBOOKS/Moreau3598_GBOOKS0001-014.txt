ſon Royaume à Simon Abbé de S. Denys, & à Simon
de Clermont Seigneur de Neſle. le ne parle point
icy de Charles le Gros Empereur, ny de Eudes Com¬
te de Paris, leſquels eſtans appellés par les Eſtats Ge¬
neraux au Gouuernement de l’Eſtat, ils ont eu plu¬
 ſtoſt en Francele Titre de Roys que la qualité de Re¬
gens. Ie ne veux point parler non plus de l’entrepri¬
ſe de Raoül Duc de Bourgogne, ny de Hebert Com¬
te de Vermandois durant la priſon du meſme Roy
Charles le Simple, pour ce qu’il les faut tenir pluſtoſt
pour des iniuſtes vſurpateurs du Royaume, que pour
des Regens veritables, ou pour des fideles Miniſtres
de l’Eſtat. Ie ne mets point auſſi au rang des Regens
legitimes Henry V. Roy d’Angleterre, lequel par le
Teſtament de Charles VI. fut declaré Regent du
Royaume, &heritier preſomptif de la Couronne, au
preiudice de Charles VII. ſon legitime ſucceſſeur,
& veri table Regent par le droict de ſa Naiſſance.
La IV. Remarque eſt que les Reynes ont eſté or¬
dinairement preferées en ce choix, aà tous les Princes
du Sang, & aux autres Seigneurs Eccleſiaſtiques ou
ſeculiers, par cette meſme raiſon, que l’on ne peut
pas ceraindre qu’elles vſurpent la Couronne à la ſuc¬
ceſſion de laquelle elles ſont incapables. par la Loy
fondamentale de cette Monarchie; & que d’ailleurs
la nature leur donne vn droict inuiolable à̀ la Tutele
deleurs enfans, ou à la conduite de leurs ieunesfreres.
Ainſi nous trouuons dans noſtre Hiſtoire vn nombre
beaucoupplus grand de REYNEs REGENTEs que de
Princes du Sang, & d’autres Seigneurs qui ayent gou¬