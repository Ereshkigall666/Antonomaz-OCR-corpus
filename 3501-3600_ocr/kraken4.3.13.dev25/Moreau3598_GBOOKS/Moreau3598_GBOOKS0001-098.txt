83
Reyne de France.
gouleſme; Puis au Pont de Cé, où par vn exemple
remarquable aà la poſterité, la France veid la mere
armée contre ſon fils, & deux eſtendars contraires
portans les meſmes fleurs de Lis. Cette rupture entre
Ie Roy & la Reyne ſa Mere, qui deuoit apparem¬
ment cauſer la diuiſion de tout l’Eſtat, fut heureuſe¬
ment appaiſée, lors meſme qu’elle ſembloit deuoir
faire plus de bruit. La conduite de l’Eueſque de Lu¬
cçon, depuis Cardinal Duc de Richelieu, qui ſeruit
d’entremetteur à cét accommodement, parut deſ¬
lors ſi iudicieuſe, & ſi actiue, qu’ayant rendu ayſée
l’iſſue d’vne affaire, dont le projet paroiſſoit hardy, &
la conduite tres-embaraſſée, il fit bien-toſt iuger
qu’il eſtoit capable de faire le deſtin de l’Europe, puis
u’il ſç̧auoit ſi ſagement conduire la fortune des
oys. Et certainement il eſt bien eſtrange que la
feue Reyne-Mere qui le produiſit alors, & l’intro¬
uiſit dans le Conſeil du Roy, aye fait depuis tous
ſes effors pour l’en chaſſer. Par vne inconſtance d’eſ¬
prit qui deſtruit elle meſme ſes propres ouurages, el¬
Ie ne pût ſouffrir aupres du Roy ce ſeruiteur qu’elle
luy auoit donneé, poſſible pource qu’il eſtoit trop fi¬
delle, & l’ayant fait elle meſme tout ce qu’il eſtoit,
elle n’obmit rien alors de force ny d’artifice, pour
ruyner ſa fortune & celle de l’Eſtat, à laquelle ellee¬
ſtoit inſeparablemét vnie. Mais il eſt éneore bien plus
émeruelllable que l’eſtabliſſemét de la fortune de cet
home aupres duRoy, par vn ſort cotraire à luy méme
aye eſté ſeul la cauſe de l’eloignement de ſa Mere &
de toutes ſes diſgraces. Ce fut le ſujet de ſa ſortie de