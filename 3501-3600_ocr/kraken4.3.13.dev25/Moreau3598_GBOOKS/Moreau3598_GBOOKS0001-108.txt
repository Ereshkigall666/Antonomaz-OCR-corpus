Reyne de France.
3
de Villeroy, auquel la Reyne fit cet honneur de le
donner à ſon fils pour eſtre ſon Gouuerneur, & pour
former la ieuneſſe de celuy dont la vie doit eſtre le
bon-heur de l’Vniuers. Et certainement, à voir en
ce ieune Prince vn Eſprit qui anticipe le temps & les
années, vn Courage qui ſurpaſſe celuy d’vn homme,
vn Naturel ſicharmant, que la vertuſemble luy eſtre
cõme d’habitude, vn Bon-heur qui luy a donné des
victoires dés le berceau, tant de grace au parler, tant
de retenuë dans le ſilence, tant d’agreémens au viſa¬
ge, rant d’innocence-dans ſes actions, tant de bien¬
ſeance en ſes mœurs, tant de perfections au corps &
en l’eſprit; ll eſt ayſé doiuger que toutes ces Royales
qualitésſont en luy, pluſtoſt vne inclination du na¬
turel qu’vn effet de la culture; & qu’il eſt par tout vn
don du Ciel, & vn preſent que Dieu a fait à la Fran¬
ce, pour la rendre bien-heureuſe. Auſſi comme il!
n’eſt point auare de ſes faueurs aà̀ ceux quis’efforcent
de les meriter, la naiſſance du Roy fut ſuiuie de
celle d’vn ſecond Fils, lequel a eſté nommé Philippes
au Bapteſme, & porte la qualité de Duc d’Anjou,
Prince d’vn eſprit ſirare, & d’vn naturel ſi charmant,
qu’il fait croire que cette ſeconde benediction du
Ciel au mariage de la Reyne n’eſt qu’vne confirma¬
tion de la premiere. Mais ſi l’on dot-auoüer que la
naiſſance du Roy fut vn bien-fait du Ciel, on ne peut
pas nier auſſi queſa vie ne ſoit vn eſpece de Miracle,
qui pour eſtre ſenſible, n’en eſt pas moins extraordi¬
naire; En ce que ſur la huictieſmeannée de ſon âge,
la petite verole, cette laide & cruelle maladie qui
procede aux enfans de l’impurete d’vnſang qui leur
Aa