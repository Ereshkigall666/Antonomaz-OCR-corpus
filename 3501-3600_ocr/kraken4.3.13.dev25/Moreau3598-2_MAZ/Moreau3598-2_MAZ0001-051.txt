Reyne de irauce.
43
aceoucha d’vnfils quifut nommé Louys au Bapteſme, &
qui ſanctifia depuis ſa Couronne par la ſaincteté de ſes
actions. Ce fut au chaſteau de Poiſſy en l’an mil deux cẽs
vingt cinq, le vingt-quatrieſme iour d’Auril, qui eſt conſa¬
cré par l’Egliſe à la memoire deS. Marc l’Euangeliſte, que
naſquit ce grand Prince; lequel en ſa vie a meriteé́ des
triomphes, & à̀ ſa mort des Temples, & qui par le ſenti¬
ment d’vne humilité vrayement Chreſtienne, ſe fit appel¬
ler du lieu de ſon Bapteſme, Lovys DEe PoissY. La naiſ¬
ſance de ce Prince fut deſlors ſanctifiée par vne action de
pieté, dautant que Blanche ſa mere prenant garde que
pour la conſideration de ſon repos, on ne ſonnoit point
Ies cloches de l’Egliſe de Noſtre Dame qui eſt dans l’an¬
ceinte du Chaſteau, elle ſe fit porter en vn autre endroit,
qui enretient encore aujourdhuy le nom de Grange aux
Dames; où le grand Autel de l’Abbaye des Religieuſes
ut baſty depuis, en memoire d’vne ſi religieuſe humilité.
S. Louys paſſa doucement ſon premier àge ſous la ſage &
iudicieuſe conduite de Blanche ſa mere, à laquelle il ren¬
doit tant de témoignages d’amour & de reſpect, qu’on
peut dire en verité, que deſlors il fut Sainct des l’enfance.
Auſſi Louys vIi. en mourant, ordonna par vn meſme
Teſtament le Couronnement de ſon fils, & la Regence de
ſa femme. Pluſieurs grandes conſiderations l’obligerent
à faire choix de la Reyne pour vne charge ſi importante,
pluſtoſt que d’vn Prince du ſang Royal. La premiere fut
parce que l’experience luy auoit fait connoitre que les
Regens de cet ſtat auoiét quelquesfois aſpiré à la Royau¬
té, au prejudice de leurs pupilles. D’ailleurs il iugeoit que
sil preferoit en ce choix vn Prince de ſa maiſon, il cho¬
quoit tous les autres,; s’il choiſiſſoit vn eſtranger, il offen¬
ſoit generalement tous les parens, outre qu’il connoiſſoit
les bonnes qualitez de la Reyne ſa femme, iointes à vne
ai

1
l

11