Reyne de France
19
ſauua la vie. Cependant Thierty ayant eu quatre Ba¬
tards de diuerſes femmes, eſpouſe Hermenberge fil¬
le de Dateric Roy d’Eſpagne, à la perſuaſion du bon
homme Sainct Colomban, qui receut le banniſſe¬
ment pour le ſalaire de ſon zele. Brunehaut ialouſe
de cét amour legitime, & craignant d’auoir en ſa Brû̂
vne Riuale, vſe de charmes, & fait que ſon Fls ne
pouuant ſouffrir la veü̈e ny l’approche de ſa femme,
la renuoye en Eſpagne à ſon Pere, comme incapable
de porter des enfans: & en ſa place il épouſe Theo¬
deberte pour auoir vne honneſte excuſe d’enuahir
l’Eſtat de ſon frere. Dans la iuſte apprehenſion d’a¬
uoir en cetteFille vne compagne en authorité, Bru¬
nehaut s’efforce de le diuertir de ce Mariage par cet¬
te Raiſon, qu’il ne luy eſtoit point permis d’eſpouſer
ſa Niece: Perfide ( dit-il alors en mettant la main à
l’eſpéei’ay fait mourir Theodebert, pour ce que u m’as dit,
qu’il n’eſtoit pas mon frcre: & maintenant tu me dis que ie
ne puis epouſer ſa Fille pour ce qu’elle eſt ma Niece. Et
ſans doute qu’il l’euſt tuée dans certe colere, n’euſt
eſté qu’il en fut empeſché par quelques Seigneurs,
qui furent les teſmoins de la noire infidelit́ de l’vne,
& de la iuſte colere de l’autre. La Reyne ſe voyant
ſurpriſe par le propre teſmoignage de ſa parole, ſe
reſout de preuenir ſa mort par celle du Roy, &
ordonne ſon deſſein dans vne conduite ſi iudicieuſe¬
ment dreſſée, qu’au ſortir du Bain & de l’Eſtuue, elle
luy donne du poiſon pour du vin, le quel luy fit ren¬
dre ſon ame auec ſon ſang, par vne diſſenterie lan¬
guiſſante & mortelle. De la elle ſe porte pour Regen¬

11
11
i

!
