1
1
Reyne de France.
49
 Regence, fut d’executer l’ordre du Roy deffunct ſon
poux, lequel en mourant auoit recommande que l’on
Conſacraſt ſon fils au pluſtoſt. Pour ce ſuiet elle part de
Parisauecc le ieune Roy, accompagné d’vn grad nombre
de Princes, de Seigneurs & de Prelats de ſon Royaume, &
le fait Sacrer le premier iour de Decembre en l’an mille
deux cent vingt-deux, par l’Eueſque de Soiſſons ſuffra¬
gant de l’Archeueſque de Reims, dont le Siege vaquoit
alors. De là elle s’oppoſe vigoureuſement au ſouleue¬
ment de quelques Seigneurs qui s’efforçoient de broiüil¬
ler dans l’Eſtat, prenant auantage de la ieuneſſe du Roy,
& de la foibleſſe d’vne femme: Mais elle leur fit bien
toſt iuger par l’eſſay, que ſous vn viſage de femme el¬
le auoit vn courage d’homme, & que ſon fils encore
enfant, appuyé de l’aſſiſtance du Ciel, valoit plus luy
ſeul que des armées innombrables d’ennemis. Ayant dom¬
té Raymond Comte de Toulouſe, qu’elle reduiſit au
point de quitter le party Albigeois, pour ſuiure celuy de
Dieu & du Roy; elle maria ſon ſecond fils Alfonſe auec la
fille de ce Comte, nommée Ieanne, pour cimenter plus
fortement leur accord par l’intereſt de cette alliance. Peu
apres elle ſceut demeſler vne intrigue que les Princes du
Sang, Philippes Cote de Clermont & de Boulogne, oncle
paternel du Roy, Thibaut Comte de Champagne ſon
couſin, Hugues Comte de la Marche ſon allié, Hugues
de Chaſtillon Comte de S. Paul, Simon Comte de Pon¬
thieu, Pierre Comte de Bretagne, & Pierre de Dreux ſon
frere, tous aſſociez dans vn meſme party, auoient formé
contre le Roy mineur, & contre ſa Regenee. Les ayant
vaincu par la maturité du conſeil, elle les deffit ayſement
par la force des armes. Le bon droit l’emporta en cette
rencontre ſur l’iniuſtice. Auſsi ceux d’entre les coniurez
que la Regente ne pût flechir par la douceur d’vn accom¬
I.
l


l!
11
1
ll
1
ll
11
I1
l1