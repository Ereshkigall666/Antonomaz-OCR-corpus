!
Reyne de France.
73
d’authorité à cette nouuelle charge, il la fit Couronner
& Sacrer dans l’Egliſe ſainct Denys par le Cardinal de
Ioyeuſe, auec vn appareil digne du premier Monarque
du monde, & de la plus auguſte ceremonie qui ſe ſoit
veuë depuis long-temps en France: Mais helas ! que les
deſſeins des hommes ſont trompeurs! Tandis que ce
Grand Prince luy preparoit vne entrée triomphante
dans Paris, & en titre de Reyne, & en qualité de Regen¬
te, vn miſerable parricide priua d’vn meſme coup le
Royaume d’vn Grand Roy, la Reyne de ce triomphe.
Ce Prince eſt malheureuſement tué dans ſon carroſſe,
lors meſme qu’il eſtonnoit toute l’Europe, par l’effort
de ſes anmes, apres auoir vaincu la France par elle meſ¬
me, bien qu’elle ſoit plus inſurmontable que le monde
tout entier. La ioye de Paris eſt changée ſubitement en
deüil, & l’entrée de la Reyne aux funerailles du Roy.
Louys XIII. ayant recueilly la ſucceſſion des deux
Couronnes de France, & de Nauarre, qui luy eſtoient
écheuës par le trepas de ſon Pere, d’autant qu’il’ n’eſtoit
alors àgé que de huict à neuf ans, & que dans cette foi¬
bleſſe, il auoit plus beſoin d’eſtre gouuerné luy-meſme,
que de gouuerner les autres; la tutele du Roy, & la Re¬
gence de l’Eſtat eſt deferéec à la Reyne ſa mere, par le
conſentement vniuerſel de tous les Ordres du Royau¬
me. Cet Ordre qui ſembloit auoir eſté porté par le feu
Roy pendant ſa vie, fut en ſuite confirmé par le Parle¬
ment, & par le Conſeil, apres ſa mort, & authoriſé de¬
puis par l’applaudiſſement de Paris, & de toute la Fran¬
ce. Le commencement de ceregne, & de cette Regen¬
ce fut conſacré par le Sacre duRoy, dont la Ceremonie
fut faite le dix- ſeptieſme iour d’Octobre, en l’an mil ſix
cents dix, en lEgliſe deS. Remy de Rheims, ſelon la
couſtume, par le meſme Cardinal de Ioyeuſe, lequel
Q.
iiiii
il
l!
1

