A
Habile à gouuerner la France,
Par ſa ſageſſe & ſa prudence,
a e¬ .,’
a
Et pour eſtre mis en vn rang,
Qui fait honte aux Princes du Sang:
Cependant c’eſt le perſonnage,
Qui trauerſe aujourd’huy nõſtre àge,¬
Et qui d’vn excés de depit,
S’attaque à des gens de credit
De l’Eſtat veut tenir les reſnes,
D’vn faux conſeil preuient la Reine,
Appuyant ſa deſloyauté
De la Royalle authorité.
Mais quand le Parlement Auguſte,
A veu qu’il enleuoit nos Iuſtes,
Qu’il ruinoit noſtre pays
Par le tranſport de nos Louys,.
Auſſi-toſt les Cours s’aſſemblerent,
Et de l’vnion proteſterent,
Trouuant en fin par leurs trauaux,
Du ſoulagement à nos maux,
D’abord pourextirper l’engeance,
De la vermine de la France,
Il s’attaquent au Partiſan,
Comme à l’auteur du mal preſent.
Et puis remontant à la ſource,
D’où ces ruiſſeaux prenoient leur cource,
Ils viennent à l’Italien,
Remonſtrent qu’il ne fait pas bien,
Que iuſtement on le ſoupçonne,
De n’auoir pas l’intention bonne,
Qu’il eſt eſtranger, & partant
Suſpect dans le gouuernement,
Que pour vn ſage Politique,
Il erre dedans ſa pratique
Qu’il renuerſe toutes les loix,
L’appuy des Eſtats & des Roys,
Qu’ils doiuent prendre connoiſſance
De ce qu’on fait de la finance,
Puis que tour eſtreduit au point
Qu’en trouuer plus on ne peut point,
Si ce n’eſt par les vſtancilles
De ce gros voleur de familles,