Eneor ne le ſçayt elle pas,
Ayant pris differens eſbats,
Le bruit court qu’elle eſtoit hoſteſſe,
Qui logeoit ſouuent la ieuneſſe,
Pendant que ſon Mary marchant,
Deſſus Mer alloit trafiquant,
Qu’on n’auoit pas beaucoup de peine,
A gagner cette belle Heleine,
Et qu’vn Corſaire de renom,
Luy fit par hazard ce gargon.
On tient qu’il eſtoit d’Arabie,
Ou des confins de la Turquie,
Et que la bouraſque des flots;,
L’emportant ſur les Matelous,
Apres auoir fait grand pillage,
Le ietta deſſus le riuage,
Ou noſtre Hoſteſſ de renom,
Le receut dedans fa maiſom,
Et que pendant que la tempeſte,
Se calmoit, ils firent grand feſte.
Si ce diſcours eſtoi certain,
Il ſeroit vn fils de putain.
Mais laiſſant à part ſa naiſſance
Et toute ſa mauditte engeance.
Voyons ce qu’il a fait depuis,
Et notamment dedans Paris,
Suiuons tout le cours de la vie,
De cette peſte d’Lalie,
Tous les crimes qu’il a commis,
Et combien il fit d’ennemis,
Laiſſant ſes parents en Sicil e,
Il ſeruit à Rome de drille,
Là ce rude & meſchant paillard,
Ioüoit à tous ieux de hazard,
Faiſant ſi bien le tour du rolle,
Qu’il attrappoit mainte piſtolle,
Preſident aux fameux brellans,
Pipant comme vn vieux charlattans.
Enfin pres de luy la ieuneſſe,
Au jeu n’auoit plus de fineſſe,
Et ne ſçauoit plus pa quel bout,
Se garder de ce happe tout,