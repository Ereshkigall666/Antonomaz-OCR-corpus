noiſſance, car la pluſpart de vos belles qualitez in¬
connüs à la terre, & que pieuſement nous croyons
eſtre aimées & bien connuës du Ciel, ſont ſi hau¬
tes & ſi eminentes, & elles s’eſloignent tellement de
noſtre veuë qu’il n’y a que celuy qui les peut don¬
ner qui les puiſſe connoiſtre, non plus que luy ſeul
qui les puiſſe recompenſer. Les perſonnes de noſtre
ſorte oceupées pour la plus part aux exercices de la
beſche & de la hoüe, comme elles ne peuuent en¬
tendre vos Vertus plus releuées, auſſi elles n’en peu¬
uent parler, & nous ſommes ſi groſſiers, que nous
faiſons plus d’eſtat des effects de voſtre miſericorde
ſur les pauures Sujets du jRoy voſtre fils, que de vos
autres perfections. Nous aimons & admirons le So¬
leil pour ſa chaleur & pour ſa lumiere, mais particu¬
lierement parce qu’il fait croiſtre & meurir les fruits
qui nous font viure, ſans conſiderer mille autres mer¬
ueilles de ce bel Aſtre, qui nous font voir qu’entre
toutes les creatutres il eſt le plus admirable & que
Dieu l’a choiſi pour y poſer ſon tabernacle & pour
nous faire voir en racourcy vn rayon eſclatant de ſa
Diuinité: Toutesfois noſtre ignorance n’eſt pas en¬
core ſi grande que vos act ions ne nous ſacent voir
que vous pouuez reduire en pratique toutes les plus
ſaintes maximes que tous les Princes & les plus ſages
Politiques n’ont eu qu’en Theorie. Nous voyons cet¬
te Pieté, qui eſtant ſans fente, vous fera triompher
dans le Ciel, comme voſtre Royalle naiſſance & vo¬
ſtre Auguſte mariage vous ont donné des triomphes
Ela terre, La conſideration de tous les glorieux ad¬
B

¬¬¬