ſeres nous a fait voir ſa commiſeration.
Et dans la conſideration de tant de ſoufrances,
vous auez fait reflexion ſur vous-meſme de ce que
vous eſtes, & de ce que nous ſommes, de ce que vous
poſſedez à preſent, & de ce que vous eſtiez il y a cin¬
quante ans: vous auez regardé la main puiſſante qui
vous a tiré du neant, & vous a choiſi de cette maſſe
commune d’Adam pour vous faire naiſtre dans la
pourpre & vous donner par aliance la prem iere Cou¬
ronne de l’Vniuers, en vous rendant la femme, & la
vefue du plus grand Roy du monde, & par meſme
moyen la mere & la Regente de noſtre ieune & in¬
comparable Monarque; Heureuſe certes, & cent fois
la plus heureuſe de toutes les femmes, ſi apres cette
gloire mondaine, vous pouuez par des actios d’huma¬
nité & de miſericorde enuers vos peuples acquerir les
recompenſes & les Couronnes que Dieu diſtribue
dans le Ciel à tous ceux qui ont ſoulagé les pauures &
protegé les innocens. Voſtre Majeſté a penſé à la reſ¬
ſemblance naturelle de vous & de nous; & ayant mis
voſtre cœur en la place du noſtre, vous auez eſcoute
vos penſees qui vous faiſoient dire: Si Dieu m’auoit
fait naiſtre dans la cendre auſſi bien que ſur le thrô¬
ne, pour la charruë auſſi bien que pour le Sceptre,
dans la ſeruitude comme ie, ſuis dans le commande.
ment, dans la nudité, dans la faim & dans le trauail
comme ie ſuis dans l’abondance: quelle aſſiſtance de¬
ſirerois-ie de receuoir de ceux qui ſeroient ſur le trô¬
ne, & qui poſſederoient les Couronnes & les treſors;
Et par conſequent ie deſire donner aux pauures villa¬