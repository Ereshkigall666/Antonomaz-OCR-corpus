tunité deſagreable pour vous, ou inutile pour ce di¬
cours, parce qu’elle fait la meilleure partie de noſtre
act ion de grace, & done vne plus longue eſtenduë à la
croyance que nous auos de la grãdeur de vos Vertus¬
 C’eſt vne eſpece de ſouuerain honneur que nous
vous rendons, de croire que rien ne vous eſt  impo¬
ſſible c’eſt eſleuer bien haut voſtre bonté que de pen¬
ſer qu’elle ne ſe laſſera iamais de bien faire; c’eſt la
faire approcher de cette puiſſance Souueraine qui eſt
ſur les Cieux, dõt vous portez la figure ſur la terrec’eſt
en partie reçognoiſtre vos biens faits, que d’auoir
des reſſentimens ſi grands de voſtre Pieté & de voſtre
puiſſance, qui eſt telle qu’auſſi toſt que nous auons
receu de vous quelque bien, vous teſmoignes d’auoir
encore la volonté de nous en donner vn autre, &
qu’eſtans ſoulagés d’vne partie de nos ſouffrances,
vous auez le pouuoir de nous deliurer du reſte.
lPardonnez, Madame, à lignorance de noſtre pro¬
feſſion, qui ſçait mieux ſe ſeruir des inſtrumens du
meſnage & de l’agriculture, que des fleurs de la Re¬
thorique ny de l’eloquence: ſi nous n’auons bien par¬
lé noſtre meſtier nous excuſe; pour bien dire il faut
de la Science, mais pourbien aimer il n’en faut pas:
la nature ſans aucun art apprend à noſtre cœur à
aimer les perfections de voſtre Maieſté & à benir ſes
biens faits, comme nous auons ſouffert ſes chaſti¬
mens ſans oſer murmurer n’y nous plaindre.
Les Egiptiens preſentoient l’image de leur cœur
& de leur langue à ceux qui les auoient obligés; Et
pour cét efſet ils conſacrerent le Peſcher à Harpo¬