4
tendre aux oreilles des Roys, de telle ſorte que ſi
dans nos horribles ſouffrances noſtre douleur n’a
point eu de bouche pour ſe plaindre, la ioye que nous
receuons à preſent dans l’eſperance que voſtre Ma¬
jeſté nous donne de nous ſoulager, n’a point de lan¬
gage pour vous remercier. De ſorte que ſi deſirer &
ne pouuoir, eſt vne eſpece de martyre, il faut confeſ¬
ſer que vous nous faites ſouffrir en nous ſoulageant,
& nous rendes ingrats à force -de nous bien faire.
Vous auez trop de grandeur, & nous trop de foi¬
bleſſe pour penſer de vous pouuoir ſarisfaire iuſqu’aà
relpoint de ne vous plus demeurer redeuables: ce ſe¬
roit oublier ce que vous eſtes & ce que nous ſommes,
ſi nous croyons que noſtre pouuoir en vous ſeruant
peut eſgaller vos biens faits; puiſque la mort meſme
qui nous acquitte de toautes choſes, ne nous acquit¬
tera non plus que noſtre vie de ce que nous vous de¬
uons. Mais ce qui ne ſe peut payer par la mort ſe doit
payer par l’amour; & pourtant noſtre profeſſion n’e¬
ltant point pour vous ſeruir de la langue ny de la plu¬
me, nous vous offrons le ſeruice du cœur, & vous
preſentons ce que vous poſſedez deſia. Et de fait, ¬i
noſtre cœur ſe porte où eſt noſtre amour, & ſi noſtre
amour le trouue où eſt la bonté́; l’amour de vos per¬
fections vous doit acquerir la poſſeſſion de tous les
 cœurs de l’Vniuers, puis que Dieu & la Nature ont
donné au Roy & a voſtre Majeſté tout ce qui peut
gaigner les Amours du Ciel & de la terre. Il eſt vray
MDaAmME, que l’amour & l’eſtime de veos Vertus
ſeroient plus grapds, ſi nous en auipns plus de con¬
 oiſſance.