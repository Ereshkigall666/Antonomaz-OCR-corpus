7
La Guienne auec le Languedoc,
Contre cét Inuenteur du Hoc,
 Vont mettre leurs forces enſemble,
Pour le faire trotter à l’emble,
Et quoy qu’il s’eſchaufe par trop,
Afin qu’il courre le Galop,
Le chaſſant hors de leurs Frontieres.
Luy taillent de bonnes croupieres.
On dit auſſi que Godefroy,
Luy donne deſia de l’effroy;
Et pour remonter ſur ſa beſte,
Tant qu’il peuſt pourſuit ſa deffaite,
Vn chaacun de tout ſon pouuoir,
Pour s’acquiter de ſon deuoir,
Veut perdre ce chef de Corſaires,
Deſtruire tous ces Ianiſſaires,
Et croit voir vn monſtre Marin,
Voyant vn François Mazarin.
Peut-on iuger bon Politique,
Celuy qui rend la Republique,
Ou ſi vous voulez cét eſtat,
Sans Roy, ſans Peuple, ſans Senat,
Ayant fait arreſt de nos Princes,
Et ruiné toutes nos Prouinces,
Penſez-vous qu’on l’euſt eſpargné,
Et qu’il euſt ſi long-temps regné,
Qu’on euſt ſouffert ſa procedure,
N’eſtoient ſes lettres de tonſure?