re prorection ecapable d’vn deſguiſement, & qu’l
n’eſt pas poſſible aux plus artificieux d’y trouuer au¬
 eune apparence de bonté.
Il n’eſt point de plus grand criminel d’Eſtas
que celuy qui met tout l’Eſtat à la veille de ſa de¬
ſolation, en diuiſant les Grands, les vns d’auec les
autres, & fomentant par les funeſtes intrigues de
quelque deſſein particulier, vne :haine irreconcilia¬
ble entre eux, pour les engager à diuers partis, ſe¬
lon qu’ils s’y voient obligez, ou par les mouuemens
du caprice, ou par les motifs de l’intereſt; oupar
 le conſeil de laraiſon.
Ie ſçay bien qu’vne imprudence particuliere¬
dont les plus habiles Politiques meſmes n’ont ia¬
mais eſté́ reſponſables de leur teſte; Peut eſtre la
cauſe innocente de ces diuiſions domeſtiques: Et
qu’il arriue meſme bien ſouuent que les plus ſigna¬
lez coups de Iuſtice peuuent ietter le ſchiſme & la
mes- intelligence dans la plus eſtroitte vnion des
Grands: & lors que ces peſtes d’Eſtat, ie veux dire
ces diſſentions ciuiles ne ſont eſcoulé́es que de cette
innocente ſource, il ne faut point douter que leur
Autheur meſme ne peut eſtre blaſmé, que d’auoir
eſté mal-heureux dans la conduitte, ou d’auoir fail¬
ly, lors meſme qu’il ſe mettois en eſtat de fe regler
ſur les Loix de la Iuſtice.
 Lors