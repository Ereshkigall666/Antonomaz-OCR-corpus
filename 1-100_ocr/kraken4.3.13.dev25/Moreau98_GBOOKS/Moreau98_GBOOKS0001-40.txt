y9
de de ſa perſonne: Ainſi ie penſe qu’il appert elai¬
rement que la vengeance n’eſt ſeulement point
permiſe: mais encor enſeignée, & pour l’ordinai¬
re enjointe par les poliriques des Eſtats; & que les
Miniſtres qui ſont eſleuês aupres de leur gouuer¬
nail par la faueur de leur Souuerains, ſont obligez
de ne laiſſer rien dans l’impunit́, de peur qu’en
donnant vne idée fort probable de leur lacheté ou
de leur foibleſſe, ils ne releuent le courage de ceux
qui ſe preuaudroient de cette connoiſſance, pour
braſſer inceſſamment de nouueaux deſſeins.
Qu’on coneluë de ees veritez ſi l’apprehenſio
des vengeances du Cardinal Mazarm, apres ſon
reſtabliſſement n’eſt point raifonnable; puis que
 la politique meſme y fait trouuer de la neceſſité;
Et ſi c’eſt ſans beaucoup de probabiliré que i’a¬
uance, que ne deuant ny ne pouuant point laiſſer
ſans punition les outrages qu’il a reçeu, lors quil
ſe verra reſtably dans ſa premiere authorité, nous
deuons conſpirer pour former des obſtacles inuin¬
cibles à ſon retour, qui ne peut reüſſir au gré de ſa
paſſion, qu’auec le bouleuerſemẽt general de tout
cét Eſtat, & la continuation infaillible des meſmes
troubles, qui trau erſent noſtre repos depuis tant
d’anné́e.
Mais ne raiſonnons pas pour prouuer que la
Reyne, ſuppoſeé qu’elle puiſſe reſtablir ſon Maza¬
rin, reſtablira par comſequent vne tyrannie qui n’a
point d’exemple :il nous doit ſuffire de ſçauoir les