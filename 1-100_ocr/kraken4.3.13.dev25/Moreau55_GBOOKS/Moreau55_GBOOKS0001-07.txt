Pour couurir d’vn titre d’honneur,:
Les fourbes qu’il a dâns le cœur,
Apres il met ſon artifice,
Pour attrapper le benefice,
Pour ioüir de gros reuenus,
Sans. dire vn ſeul mot d’Oremus,
Et de fait dedans noſtre France,

Il a ſi bien groſſi ſa mance,
Aux deſpens des Moines Clauſtraux,
Dont il a rogne les morceaux,
Que quand iſs ſe mettent à tabſe,
4 ¬
Ils deuroient le donner au Diable.
Mais il eſt vray que le Demon,
Le tient deſ ja par le talon,
Car on croit que c’eſt par Magie,
Qu’il ſe gouuerne en cette vie,
Si de plus quelqu’vn veut ſç̧auoir,
L’origine de ſon pouuoir,
Ce qui le mit en hautte eſtime,
Ce fut en commettant vn crime,
On ſcait que d’vn grand Cardinal,
Par la trahiſon de Cazal,
Il captiua la bien-veillance,
En y mertant ſol dats de France,
Qu’il fut fait Conſeiller d’Eſtat,
Qu’il paruint au Cardinalat,
Et quoy qu’il euſt trompé le Pape,
Que le chappeau rouge il attrappe,
Dont l’auguſte & pompeux eſclat
Digne ornement d’vn bon Prelat,
Ne doit pas couurir la ceruelle,
D’vn chétif porteur de nouuelles,
D’vn Meſſager, d’vn Poſtillon,
Comme ce petit Mirmidon,
D’vn homme de fange & de boüe,
Qui merite pis que la roü,
D’vn vray bouffon d’vn harlequin,
D’vn franc maraut & d’vn coquin,
D’vne teſte folle & marrotte,
Et d’vn valet decrote botte,
Ce ſont d’lluſtres qualités,
Pour paroiſtre de tous coſtez.