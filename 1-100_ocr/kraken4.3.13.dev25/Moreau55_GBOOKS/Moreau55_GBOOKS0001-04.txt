Deſlors on ne vit que miſere,
S’eſpandre deſſus noſtre terre,
Deſlors nous auons veu regner,
De noſtre temps l’aage de fer,
Car portant l’or en Italie,
Des metaux il laiſſe la lye:
Rauiſſant dc noſtre pays,
Le vif eſclat de nos Louys.
Mais raconte moy chere Muſe,
La naiſſance de cette buze,
Raconte à ſa confuſion,
Ses parents, ſon extraction,
Si ſon Pere fut affez riche,
Pour laiſſer vn morceau de miche,
S’il eſtoit paſteur de trouppeaux,
S’il ne vendoit point de Naueaux,
Des Concombres ou des Citrouilles,
S’il eſtoit pecheur de Grenoûilles,
S’il n’eſtoit point bon Iardinier,
S’il ſç̧auoit enter vn prunier,
S’il n’eſtoit point batteur en grange,
S’il portoit la hotte en vendenge,
S’il eſtoit conducteur de pores,
S’il n’eſtoit point vendeurs de coqs,
S’il conduiſoit au champs les vaches,
Où racommodeur de gamaches,
S’il eſtoit enleueur de fiens,
S’il n’eſtoit point chaſtreur de Chiens,
S’il mettoit pieces aux marmittes,
Aux vieux poillons & lechefrittes,
Et s’il mettoit pour dire tout,
Parfois la piece aupres du trou.
Enfin dy de quelque maniere,
Il empliſſoit ſa gibbeciere.
Vrayement on ne ſcay que trop bien,
Qu’il eſt natif Sicilien,
Mais on ne ſçay de qu’elle face,
On doit enuilſager ſa race,
Parce que fort differemment,
On marque ſon commencement,
Pour bien parler de certe affaire,
Il faudroit conſulter ſa Mere,