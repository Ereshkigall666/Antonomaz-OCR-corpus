III. Cette troiſieſme propoſirion eſt hardie, mais
elle eſt encor plus veritable que toutes, & ie ſouſtiens
hautement que la Reyne par cet attachement prcdi¬
gieux, pour la conſeruation de ſon Mazarin, donne
vn iuſte fondement à toute ſorte de ſoubcon. Ce
n’eſt pas q e ie prete ndiuſtifier toutes les médiſances
des calomniateurs: à Dieu ne plaiſe que ie ſorte de
mon deuoir iuſqu’à ce point là, & que i’augmente
par mon nom le nombre des impudents, qui n’ont
point rougy de deſcrier ouuertement ſon honneur.
Mon deſſein eſt de faire voir, qu’elle ſe conduit aſſez
imprudemment pour fortifier ces effrontés dans leur
premiere creance, & pour conuaincre entierement
ceux qui ne ſont pas trop entendus dans la politique
ou dans la conduite des femmes, que ſon attache¬
ment pour le Mazarin, à̀ du mons aſſez d’aparence
pour appuyer aſſez raiſonnablement les conjectures
des foibles & des médilans; touchant ſa conuerſa¬
tion auec cet eſtranger.
Lors que S. Ambroiſe entroit dans le bordel pour
tacher de donner vne idée contraire à celle qu’on
auoit deſia conçeu de la Sainteté; & pour diuertir par
cette ſainte intrigue, les eſprits des principaux, du
deſſein qu’ils auoient, de le faire nommer à l’Arche¬
ueſché de Milan; il ne faut point douter qu’il ſe ren¬
contra beaucoup de foibles, meſme parmy ceux qui
l’auoit auparauant admiré dans l’exercice des vertus,
qui commencerent deſlors qu’ils le virent entrer dans
ces lieux infames, de rabatre beaucoup de leur pre¬