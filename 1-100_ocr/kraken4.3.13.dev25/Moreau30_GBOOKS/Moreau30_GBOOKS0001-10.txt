pour voſtre gloire, nous deuons croire que vous les
auez accordez enſemble par vne ſainte harmonie
pour le bien de cêt Eſtat.
Vn tres-ſage Empereur deſirant d’eſtre auſſi bien
eſtimé le pere que le Monarque de ſon peuple, parle
en cette ſorte, dans ſes loix: C’eſt le premier ſoin de
ma penſée, & le plus paſſionné amour de mon cœur,
que ma charité & mon humanit́ paroiſſent ſans ceſ¬
ſe aà donner ordre que les pauures de mon Empire
ſoient nourris & ſoulagez de tout ce qui leur fera ne¬
ceſſaire: Mais Madame, nous voyons que cette loü̈a¬
ble compaſſion qui n’eſtoit peut eſtre que dans les
Loix de cét Empereur, eſt grauée dans voſtre cœur;
& cette pieté qui peut- eſtre n’eſtoit que ſur ſa langue
ou ſur ſa plume, voſtre Majeſté à enuie de le prati¬
quer par ſes actions.
Si pour eſte femme, ſi pour eſtre Reyne, vous
auez creu eſtre obligëe de nous regarderen pitié, vous
auez creu le deuoir encore d’auantage pour auoir eſté
l’eſpouſe & la vefue d’vn Roy tres-Chreſtien, &
pour eſtre la mere & la Regente de noſtre ieune Roy
Dieu donné qui a ſuccedé à ſon pere en cette admira¬
ble qualité auſſi bien qu’à ſon Sceptre & aà ſa Couron¬
ne. Vn Chreſtien ou vne Chreſtienne ſans charité,
ſont ſemblables à vn Ciel ſans Aſtres, à vn Soleil ſans
lumiere & ſans chaleur, à vn corps ſans ame & à vne
ombre ſans corps; ils veulent porter le nom de celuy
qui nous a donneé́ ſon ſang & ſa vie pour noſtre ſalut.
& ’en veulent pas imiter les actions ny ehſuiure
les preceptes. Ils deuiennent pariures & infideles:
¬..8¬¬
c