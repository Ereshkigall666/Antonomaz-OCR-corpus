13
 
Depuis dans vne autre campaigne,
Paroiſſant contre le Lyon,
Ton fer rauiſt à Gaßion,
Le titre de foudre d’Eſpaigne.
Les Flamans admirant ton cœur,
Ne redoutoient plus la valeur
De cet illustre Capitaine:
Et diſoient hautement que ſi les fleurs de lis,
Vouloient faire voler cette Aigle de Lorraine.
Elles ſe percheroient bien-toſt de là la Lis.
 
En effet n’euſt efté l’enuie
De ce Cyclope Sicilien,
Le Haynaut euſt eſté mon bien,
Ou toute la Flandre aſſeruie:
Anuers euſt adoré mes Rois,
Bruxelles euſt ſuby mes lois;
Et mes triomphantes conqueſtes,
Pouſſees par le bras de mon Prince Lorrain,
Auroient deſia terny la gloire des deffaites,
Dont on a ſignalé les riuages du Rhein.
D
