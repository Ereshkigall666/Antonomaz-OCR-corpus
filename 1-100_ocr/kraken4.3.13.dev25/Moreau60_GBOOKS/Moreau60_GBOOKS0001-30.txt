29
e, & ſçauent comander ſans apprentiſſage La pluſpare
des Grands Hommes( dis-ie) doiuent aux Liures vne
partie de l’bonneur qu’ils onr acquis fans vieillir, & de cet¬
re haute reputation ouù̀ ils ſont paruenus de bonne heure.
Tels ont eſté́ tous les grands Capitaines du temps de nos
Peres, tel eſtes-vous encone, Monſeigneur, & l’on peut dire
auec verité́ qve vous les ſurpaſſez.
Tous ces illuſtres Heros n’auroient pas conſommeé́ tant
de emps ſur les liures, s’ils les euſſent creu tout à fait inuti¬
les à la vertu. C’eſt ce qui a fait dire à vn Grand Empereur,
qu’vn General d’armeée ſe doit tellement eſtudier à l’elo¬
quence, qu’il puiſſe eftre capable de parler à toures oceur¬
rences: parce qu’auec ſes beaux diſcours il allume le coura¬
ge des ſoldats, leur rend meſpriſables les perils, & fait coura¬
geux les plus timides & les plus laſches, & leur fait naiſtre Jle
deſir d’entreprendre des choſes honorables. A ce propos vn
Grand Hiſtorien ſçachant ce que peut l’eloquence d’vn
Capitaine enuers ſes ſoldats, ſe moque d’vn infortuneé́ &
faineant Empereur, diſant qu’il ne taſchoit point d’encou¬
raget ſes ſoldats, ou les tenir en raiſon, ny auec la parole, ny
auec l’exercice:Peu apres il dit auſſi qu’il ne s’aydoit ny de
la langue, ny des oreilles.
Que l’on n’objecte point, ce qu’vn grand Capitaine diſoit
àvnſien Collegue, le deſirerois que tu euſſes appris de moy
à bien faire, plutoſt que d’auoir appris de toy à bien parler.
Il dſoit cela pour abbarre l’arrogance de ſon compagnon
quiſe fondoit du tout ſur ſon bien dlre, & qui l’auoit aupa¬
rauant appellé muet, & Conſul ſans langue. C’eſt pourquoi
il adiouſte auec grande raiſon, que les Prouinces qui auoient
eſté gouuernées par eux deux rendroient teſmoignage du¬
quel la Republique auoit plus grand beſoin, d’vn Grand
 Capitaine ou d’vn Grand Orateur.
Qui eſt-ce donc qui ne voit la force de l’Eloquence? La
trompette n’incite pas tant les affections aux grãds exploits,
ors qu’elle frappe l’oreille d’vn ſon penetrant comme fait
laparole, laquelle modere l’extrauagance des penſées, aglt
H