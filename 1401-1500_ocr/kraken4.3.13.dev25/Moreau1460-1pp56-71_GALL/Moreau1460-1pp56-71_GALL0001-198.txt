heſiter, auec cette dignité: l’Empereur meſme voulut par
ordre expres, que le Docteur Vvolmar, qui ſelon la
Couſtume d’Alemagne, portoit la parole des Imperiaux,
dans les conferences, & les actes publics, n’vſaſt point
d’autre tiltre enuers ledit Duc, que de celuy d’Alteſſe, il n’y
eut que le ſourcil Eſpagnol qui ne s’y voulut point accom¬
moder. Car quant aux mediateurs, c’eſt à̀ dire, aux
Miniſtres du Pape, & de Veniſe, ils ont declaré ſouvent,
que ſans l’Eſpagne, ils n’en euſſent fait aueune difficulté, &
que rien ne les en empeſchoit, que l’office, & le denoir de
la mediation, de crainte qu’vne choſe de ſi peu d’impor¬
tance, ne mit le caprice des Eſpagnols en humeur de rom¬
pre, ſur vn fondement ſi leger. Auſſi le Due de Longue¬
ville, auant que d’entrer dans Munſter, fit dire à tous les
Miniſtres des Princes, que cela ne deuoit retarder les aſſaires
en aucune facçon, d’autant qu’il eſtoit preſt de traitter auec
tout le monde, ſans qu’on luy donnaſt aucun tiltre, &
parlant, ſi l’on vouloit comme en tierce perſonne. Cette
digreſſion a eſté comme necessaire, pour deſabuſer ceux
qui auoient eſte autrement informez.
Mais paſſons à ce qui eſt plus important. Les Eſpagnols
trauaillerent dés le commencement, à la ſeule fin qu’ils ſe
ſont touſiours propoſeée à̀ cette grande negociation, qui
eſtoit de deſvnir nos Alliez, & de nous mettre en mauuais
meſnage auec eux. Ils preſſerent les Plenipotentiaires de
France d’entrer en Traicté. Ils offroient ou la Trefue, ou la
Paix, Trefue courte, Trefue longue, ils nous mettoient au
choix de tous les partis. La France reſpondoit, qu’elle