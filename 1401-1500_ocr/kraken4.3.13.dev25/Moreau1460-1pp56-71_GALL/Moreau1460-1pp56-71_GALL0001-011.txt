¬¬¬¬¬¬¬¬¬
11
voir aſſez clairement que c’eſtoit vn triomphe de la fſorce de
vos eſprits, qui ne permettoiët pas ̀ leurs reſſentimens de
ſe produire dans l’apparence, pour ſe rendre plus heroiques,
en empeſchant toutes leurs ſaillies, & qui vouloient dérober
à vos ennemis le plaiſir de vous voir affſigez, ſans neant¬
moins empeſcher le cours des iuſtes reſſentimens, dont vous
eſtes redeuables à la plus illuſtre & la vertueuſe mere du
monde.
I’emprunte ce ſuffrage tant de la veriteé que du conſente¬
ment meſme de vos ennemys, qui ne pouuoient conceuoir
vne haine generale pour toute voſtre Maiſon, pendant qu’ils
y conſideroient l’aimant de tous les cœurs, & qu’ils faiſoient
reflection que cette heroique Princeſſe, voſtre deſunte
mere, faiſoit du lieu de ſa demeure l’hoſtel de toutes les
plus é́clatantes vertus.
Il n’eſt que ceux qui ne ſont point inſtruicts de la fidelité́
inuiolable qu’elle a gard́e à̀ ſes Souuerains, du reſpet
qu’elle a touſiours porte à leurs Majeſtez, de la protection
dont elle a touſiours ſauoriſe les miſeres du pauure peuple,
de la pitié qui ſaiſoit ſes plus douces tendreſſes, & de cette
inuincible patience avec laquelle elle a touſiours receu les
traits de ſa mauuaiſe ſortune, il n’eſt dis-ie que ces igno¬
rans qui puiſſent me dementir, quand ie dis que cette grande
Princeſſe, ce ſeul reſte de l’illuſtre maiſon de Montmorency,
eſtoit l’honneur de toute la Cour Franç̧oiſe & l’ornement le
plus eclatant du cercle de toutes nos plus illuſtres héroines.
Il eſt vray que cet illuſtre Soleil de nos plus beaux iours
s’eſt éclipſe en veuẽ̈ de voſtre deſaſtre, & que le deplaiſir de
1



