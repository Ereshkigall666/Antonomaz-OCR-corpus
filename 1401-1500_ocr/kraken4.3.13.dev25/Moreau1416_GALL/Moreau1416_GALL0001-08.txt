
porte la fatalité dans ſon party; & qu’il a fort
mprudemment meſnagé ſon mal-heureux deſſein
contre cet’Eſtat; puis qu’il n’a pû raiſonnablement
en eſperer vn fauorable ſuccez, ſi l’illuſtre Mai¬
lon de Lorraine, irreconciliable ennemie de la
Tyrannie eſtrangere, n’eſtoit entierement eſteinte.
Mais VOSTRE ALTESSE la fait ſi glorieu¬
ſement ſubſiſter, qu’elle ſeroit tres-feconde de
voſtre ſeule perſonne, & ſi vous pouuiez remplir
autant de places qu’on pourroit faire d’illuſtres
perſonnages de vos eminentes qualitez, il faudroit
que la France fiſt de nouueaux emplois pour vous
oceuper entierement. Ce ſentiment, MONSE I¬
GNEVR, n’eſt que l’echo de la voix publique.
VOSTRE ALTESSE nouS fait conceuoir vne
ſi haute idée de l’auguſte ſouche de Lorraine, que
nous iugeons qu’il faut neeeſſairement qu’elle ait
pouſſé ſes racines iuſques dans le centre du monde,
puis que n’en eſtant qu’vn ſimple reieton, tout le
monde vous iuge capable d’eſtre le tige de plus de
cent illuſtres branches. Ie pourrois le faire voir par
le detail vos de vertus, ſi cette Epiſtre eſtoit capable
d’vne Iliade, ou bien ſi i’auois l’adreſſe de ce
Grec, qui renferma dans la coque d’vne noix
le panegyrique d’Achille. Mais i’ay les mains
trop rudes pour vn ouurage ſi delicat: Ie vous
laiſſe donc pour les Apelles du temps & pour les.
Steſicrates, puis que vous eſtes noſtre Alexandre,