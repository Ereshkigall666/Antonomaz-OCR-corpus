 ,,4 , ,A
 e e’e
LES
GENEREVX SENTIMENS
D’VN BON FRANCOIS.
PRESENTEZ A LA RETNE
  7 
par vn de ſes Aumoſniers.
T ADAME,
 Il n’eſt plus temps de diſſimuler aux
yn de Voſre Majeſté l’horreur que va faire a ceux
de tout l’Vniuers l’embraſement de la France. C’eſt vne
verité dont l’experience des ſiecles paſſez fait vne fu¬
neſte leç̧on au noſtre, & qu’il vaut touſiours mieux ap¬
prendre aux dépens d’autiuy, qu’aux ſiens propres, que
les guerres Ciuiles ſont des feux qu’on allume plus ai¬
ſément qu’on ne les éteint, pour peu qu’on les laiſſe
croiſtre. Celle-cy que Mazarin (ce tiſon d’Enfer) vient
d’allumer, non aux extremitez, mais dans le ſein meſ¬
me de la France, agit déja ſi vigoureuſement & ſi puiſ¬
ſamment, qu’il ſemble eſtre tombé ſur vne matiere en¬
ſouffrée, & iamaison n’ena veu qui en moins dé temps
ait- fait plus de rauage. On exerce contre vos Sujers des
barbaries qu’on n’a iamais exercées contre vos nne¬
mis; & la terre arrouſée de leur ſang en va crier au Ciel
A ij