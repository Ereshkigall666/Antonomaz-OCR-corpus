4
vengeance, ſi voſtre Majeſté ne deſauouü̈e ce Minitre
ſanguinaire des outrages qu’il fait aà̀ la plus illuſtre par¬.
tie de voſtre Eſtat. Il permet tout à l’inſolence de ſes
Troupes contre noſtre repos, à leur auarice contre ce
que nous auons ſauú de celle des Partiſans,à̀ leur cruau¬
té contre le ſang de noſtre ſexe, à leur brutalité contre
l’honneur du voſtre, à lenr audace contre les choſes
profanes, à leur impieté contre les ſacrées. La Terre,
le Ciel & les Aſtres, teſmoins de tant de maux, ont de
la peine à croire qu’ils ſoient des effers de ſes ordres, &
plus encore que ſes ordres ſoient des effets des voſtres.
Sic’eſt que noſtre deſtinou ne veüiille ou ne puiſſe nous
ramener noſtre ieune Monarque que par vno voye ſan¬
glante, & que le fer & le feu doiuent frayer à nos plus
cheres delices vn nouueau chemin de ſainct Germain à
Paris: Nous ceſſons, MDAM, nous ceſſons & d’en
murmurer & de nous enplaindre. Quoy que ce treſor
nous couſte, nous ne ſç̧aurions le trop acheter; & ſi
noſtre ſang en doit eſtre le prix, nous- ſommes contens
d’en répandre vne partie, & ne nous en reſeruer qu’au¬
tant qu’l en faut pour viure encore vn peu ſous Lovs
XIV. Mais eſt-il poſſible que Voſtre Majeſté nous
veü̈ille vendre ce qu’elle nous a donné; & noſtre -Roy,
pour parler de le racheter, eſt- il entre les mains de ſes
Ennemis? Ouy, Ma daME, il y eſt,-& nous voicy
reduits à traiter dela rançon, non d’vn Fils auec vne
Mere, mais d’vn Monarque auec le plus perniieux
de ſes Ennemis, & de ceux de ſon Peuple. Si les Par¬
tiſans ne nous auoient appauuris en cette occaſion,
nous ne ſerions pas auares dece qu’ils nous-auroient
laiſſe;