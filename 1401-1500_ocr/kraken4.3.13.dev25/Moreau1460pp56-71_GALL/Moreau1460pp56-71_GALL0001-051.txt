Sans Archers, Sergens ny Recors
Qui le tiennent ſaiſi au corps;
Pour luy donner pourpoinct de pierre
Qui trop depuis long-temps le ſerre.
Car Vendredy dernier Gramond
Gallopant par plaine & par mont
Bien plus viſte qu’vne hirondelle
Ne ſend les airs à̀ tire d’aiſle,
Va dire au Prince que bien-toſt
Il pourroit libre manger roſt,
Dans la ruẽë de la Huchette
Sans plus rien manger en cachette,
Comme il fait depuis treize mois
Qu’il fut empriſonné luy trois
(Ie voulois adjouſter, yeſme
Mais l’autre vers n’eſtoit de meſme)
Penſez vous, Meſſieurs, que Condé
Ait ce bon Meſſager grondé,
Non, certes; mais vous deuez croire
Qu’il luy aura donné à̀ boire,
lIe dis à boire de grand cœur
De la bonne & fine liqueur
Qu’on ſert to les iours pour ſa bouche,
Bien que liqueur ſon eœur ne touche,
Son cœur eſtant en mariſſon
Qu’on luy ait appris ſa leç̧on.
Depuis ce prompt enuoy diſcorde
A mis mal ſans miſericorde

po¬
l
1l
il
