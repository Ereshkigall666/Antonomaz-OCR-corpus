miracle.
 Le Cardinal de Richelieu qui auoit connu ſon eſprit, & qui¬
l’auoit gaigné par quelques penſions ſecrettes, n’eut pas beau¬
coup de peine à corrompre vn homme ſi corrompu;, il l’appre¬
cha de ſa perſonne autant qu’il luy fut poſsible, & trouua qu’il
luy eſtoit neceſſaire pour l’execution de ſes deſſeins, dela meſ¬
me ſorte qu’il eſt neceſſaire qu’il y ait des boureeaux pour l’exe¬
cution des Arreſts & des Sentences. La facilité qu’il rencontra
dans vn homme qui eſtoit de ceux qui de Mamnone ſe font des
threſors d’iniquité, ne le trompa point;il ſe l’aſſujettit par ſes
dons & par ſes promeſſes, & luy procura de ſibons ofices, qu’il
pût eſtre compté au nombre de ſes phus heureuſes creatures. Le
Cardinal Mazarin qui auoit eſté l’Eſpion du Cardinal de Riche¬
lieu, ſe perfuada qu’il en pouuoit eſtte le riual os le ſucceſſeur,
& quand il ſe teſſouuint qu’on l’auoit honoré du Chapeau d
Cardinal, luy quai n’euſt pas refuſé meſme le Turban, s’il en euſt
eſtre ſollicité́ par quelque preſenut conſiderable; il porta plus
loing ſon ambition & ſoa auarice, & voulut eſtre Gouuetneur
du Roy, & premier Miniſtre de ſon Eſtat, pour eſtre plus ayſé¬
ment le leau de ſes peuples. C’eſt dans ce Miniſtere naiſſant
qu’il a fait languir dans les priſons, ou des perſonnes qui n’e¬
ſtolent coupables que de n’auoir pas affecté ſes crimes, ou qui
n’ons eſté malheureuſes que pour auoir eſté innocentes, & qui
ne luy auoient eſté peut-eſtre ſuſpectes que pour auoir oſé prier
Dieu de le conuertir. C’eſt dans ce Miniſtere naiſſant que les
Beauforts & les Houdancourts furent les pteaiers objets de ſa
rage, pource qu’ils eſtoient trop genereux & trop gens de bien
pout en eſtre les inſtrumens, & qu’il conſidera leur vertu com¬
me vn obſtacle, & comme vn repart qui s’oppoſeroit à toutes
ſes brigues. Il fit ſerrer eſtroitement le premier au boisde Vin¬
cennes, pour taſcher d’y eſtouffer les qualitez qui ont fait des
Dieu dans le Paganiſme: & pour venir à bout du ſecond, il
s’efforca de gaigner vn Parlement, & de violer cette Vierge
d’Heſiode, cette belle Reyne du monde, comme l’appelle Pin¬
dare, la Iuſtice en vn mot, dont Platon fait le fondement & la
colomne des Republiques & des Monarchies. Ce fut alors vne
choſe eſtrange, qu’vn ennemy de l’Eſtat fiſt empriſonner
r Prince pour la ſeureté de l’Eſtat: qu’vn voleur public