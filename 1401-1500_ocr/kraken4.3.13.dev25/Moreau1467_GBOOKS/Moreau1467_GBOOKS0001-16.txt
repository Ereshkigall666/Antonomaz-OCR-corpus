¬¬¬¬¬¬¬¬¬¬

15
nous tombttre, qu’il entretenoit nos ennemis par noſtFe
argent meſme, & qu’il ne pouuoit eſtre eſleué que ſur nos rui¬
aes.
En effet, quelle apparence y auroit-il qu’vn homme qui vouloit
oſter au premier & au plus auguſte de nos Par lemens, l’ancien¬
neté de ſes priuileges, l’authorité de ſes loix, & toutes les marques
de ſa grandeur, deut auoir en ſuite de reſpect& de l’amour pour les
autres, qu’il laiſſaſt ſubſiſter vn corps dont il retranchoit le cœur
& la teſte, & qu’̈l ne tarit pas les ruiſſeaux apres auoir eſpuiſé la
ſource.
Il eſt de l’authorité du Roy comme de la lumiere du Soleil qui
ſe reſpand doucement par tout, & qul ne fait de mal qu’à ceux
qui n’en peuuent ſouffrir I’eſclat, & de d’authorité des fauoris
comme de la Lune qui n’eſclaire qu’autãt qu’elle eſt eſclairée. Mais
quand les fauoris ne ſont pas contentés du pouuoir qu’on leur
cõmunique, qu’ils veulent retenir ce qu’on nefait que leur preſter,
qu’ils violent & qu’ils profaneat ce qu’on leur confie, & qu’ils vſur¬
pent le droit qu’on ne leur peut aocorder, i y va de la conſeience
des Magiſtrats, &de la generoſité des peuples deremedier à l’inſo¬
lence de ces tyrans, & d’arreſter des homaaes qui courent quand ils
doiuent imploment marcher. Quelques indifferentes ou quelques
obſcures que palſſét eſtre des loix dans les Eſtats, il y en a touſiours
quelq’vne qui s’oppoſe diuenſement à la violẽce des Souuerains;
pource que la Religion qui s’y exerce, explique ce qu’vn Prince
doit euiter, & ce qu’il doit ſuiure. Quelle difference y auroit-i
entre l’vſurpation& la ſouueraineté legitime, entre les tyrans&les
Roys, entre les ſuiets & les eſclaues. Depuis quand les Souuerains
qui ſont appellez les Paſteurs du peuple, en doiuent-ils eſtre lee
bouchers, &qu’elle eſt l loy qui nous diſpenſe de toutes les autres?
S’il eſt vray qu’vn Roy ſoit dans ſon Eſtat, ce qu’eſt vn Pere dans ſa
famille, & que les peuples ſoient aux Roys ce que les enfans ſont
aux peres, eſt il pas croyable que l’Eſcriture qui deffend aux peres
d’irriter ceux qui leurs ſont redeuables de la vie, fait la meſme def.
fence aux. Roys au regard de ceux qui leur doiuẽt de l’obeyſſance.
La Philoſophie a-elle mis lamais la barbarie au rãg des vertus Mo¬