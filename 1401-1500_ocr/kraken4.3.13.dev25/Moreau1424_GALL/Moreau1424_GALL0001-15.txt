1
aa 
 9
Apres tant de faueurs, Prince ie te demande
Que tu écoute icy ſeulement ma demande,
Que ton bras mette fin à mes faſcheux trauaux.
Que tes yeux ſoient ouuerts à regarder mes maux,
Que j’obtienne la paix, & que mes juſtes plaintes
Puiſſe à ton cœur Royal donner quelques atteintes,
SIRE ſi tu me vois en ce piteux eſtat,
Ce ſont des Pariſans, des Miniſtres d’ſtat,
Des Preſtres eminens, des Apoſtres illuſtres,
Qui m’ont ainſi reduit depuis plus de huict luſtres,
Et ſans aucune tréve, & ſans aucune paix
De leur gouuernement i’ ay gemi ſous le faix.
Depuis HY LE GRAnD ce genereux Monarque.
Qui malgré les Deſtins, & qui malgré la Parque
A iamais regnera dans l’eſprit des François,
Ce digne objet des cœurs, le plus aimé des Rois,
Je n’ay rien reſpiré que fiel & qu’amertume;
Deſſus mon pauure corps ie n’ay veu qu’apoſtume;
On m’a ſuccé le ſang; on m’a meurtry le corps,
On m’a percé les flancs pour auoir des treſors;
Et la guerre eſtrangere, & les guerres ciuiles
Ont ruiné mon pais,  ſaccage mes villes:
Le Flamand, l’Eſpagnol, l’Allemand & l’Anglois
Par cẽt combats ſanglans m’ont reduit aux abois;
Pour faire vn Richelieu on en appauunit mille,
Et l’on m’a despoüillé pour vestir ſa famille.