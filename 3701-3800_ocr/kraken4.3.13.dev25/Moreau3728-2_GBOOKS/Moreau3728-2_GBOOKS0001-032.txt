27
que cependant il ne laiſeroit pas d’eſtre touſiours empriſonné, ilfut fait en.
core grand bruit là deſſus.
Monfieur Dorat voyant que M. le premier Preſident perſiſtoit toû̂jours
dans ſon opinion, dict qu’aynt eſteé recuſé l’on auroit ſubiect de croireque là
Declaration qu’il auoit faire derriere le Barreau, eſtoit fauſſe s’il ne gardoit
les formes, ce que pluſieurs trouuerentfort mauuais; & ſe plaignans haute¬
ment auſſi bien que monſieur le Prince; Monſieur le Duc d’Orleans dict la
deſſus qu’on eſtot demeuré d’accord huit iours auparauant de garder la
diſcipline, & parler l’vn apres l’autre, & que cependant on recommen çoit
les crieies confuſes, que l’on eſtoit hue & ſifleé, quand on parloit ou diſoit
quelque choſe qui ne plaiſoit pas à quelque autre, en ſorte qu’il ſembloit
qu’on parlar pluſtoſt en Aduocats qu’en Iuges. Monſieur de Meſmes ap¬
puia ce diſcours, & fiſt voir que ce n’eſtoit point l’ordre d’agir de cette fa¬
con, qu’on ne deuoi que du reſpect pour ce qui auoit eſté arreſté non ſeu.
lement dans vne aſſemblée, mas meſmes dans vne chambre, & qu’il n’y
auoit plus rien à direcontre monſieur le premiet Preſident, ce qui n’erm¬
peſcha pas que le bruit ne continuaâ̂t. Monſieur le Prince repet que ce
n’ſtoit plus vn Parlement, mais vne confuſion, inuitant monſieur le Duc
dOrleans aà ſortit, à quoy ſon Alteſſs Royale acquieſçoit; & eſtant deſia
dans le milieu du Parquet pour s’en aller auec monſieur le Prince, Meſ¬
ſieurs de ſainct Simon, de la Mothe & premier Preſident, & pluſieurs des
Meſſieurs ſupplierent ſon Alteſſe Royale de vouloir demeurer, & ne pri¬
uer pas la Compagnie de ſa preſence, ce qui l’obligea de retourner en
ſa place, & monſicur de Meſmes l’en loüia hautement, admirant ſa bonté
& ſa patience, à laquelle la Compagnie & luy particulierement ſe trouuoit
beaucoup obligé.
En ſuitre il exhorta vn chacun à parler en ſon ordre, & monſieur le
Prince inſiſta fort à demander qu’on opinâ̂t ſur cela, & qu’il s’en fit vn
arreſté, diſant que ce n’eſtoit point vne aſſemblée, mais deux corps dans
vn enclos, & qu’ainſi il falloit laiſſer parler ceux qui auoient droit de le
faire, comme le Raporteur, & monſieur le premier Preſident,
Celuy cy ſe trouuant offenſé de ce qu’on auoit dit contre luy, repartit
que ces dſcours eſtoient des deſſeins concertez dés le ſoir, & qu’on les ve¬
noit icy erecurter le lendemain.
Puis monſieur de Nouion remonſtrant qu’il ne falloit plus penſer à
cela, mais bien à tauailler & que vouloir opiner là deſſus ſelon l’aduis de
M. le Prince, qui diſoit qu’on ne demandoit qu’à broüiiller, & que l’on vou¬
loit faire paſſer des Martineaux que l’on auoit pris en Normandie, & que
l’on amenoit à Paris pour le faux des Martineaux. auſſi bien que l’excuſe de
monſieur le Duc d’Orleans, qui n’eſtoit pas venu le huictieſine au Palais
pour vn myſtere, c’eſtoit vouloir tomber dans les meſnes deſordres.
Monſieur le premier Preſident en demeura d’accord, & fit voir qu’il
n’eſtoit pas beſoing d’opiner ſur vne choſe commandee par les ordon¬
nances & pratiquee de tout temps, qui fut auſſi ſuiui par monſieur de
Meſmes, qui repreſenta que toutes conteſtatioas donnoient beau jeu aux