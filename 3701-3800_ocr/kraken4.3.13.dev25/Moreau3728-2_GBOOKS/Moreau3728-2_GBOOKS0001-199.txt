14
En ſuitte il y eut quinze ou ſeize Conſeillers qui opinerent, & furent
preſque tous d’auis de fſaire des remonſtrances à leurs Maieſtez, en faueur
de Meſſicurs les Princes, pour les faire ramener au Louure, ou en quelque
lieu plus proche de Paris.
Monſieur May nardeau de Champre,fut d’vn aduis tout particulier; il dit
que tout le bon-heur de la France venoit de monſieur le Cardinal, que c’eſt
luy qui eſt cauſe du gain de la bataille de Rethel, que monſieur du Pleſfis a
gagnée, & de toutes nos Vctoires des Campagnes paſſees; il loiia ſa con¬
duite, & la bonté de ſon eſprit, apres quoy il fut d’aduis des Concluſionse:
Et à l’egard de meſſieurs les Princes, de les donner à la garde de monſieur
le Cardinal, qu’il en auroit vn ſointres-particulier, comme il auoit du re¬
ſte de l’Eſtat.
Enfin meſſieurs de la Grand’Chambre ayant opiné, & preſque tous, aux:
remonſtrances, eſtant l’heure de ſe retirer, l’Aſſemblee auroit eſté remiſe au
lendemain.
Le Mardy vingtieſme Deembre 165o.
E iour le Parlement aſſemblé, la Cour auroit continueé la delibera¬
tion commancée, en attendant l’heure ordonnée pour aller au T
 Deam, qui fut cauſe que peu de Conſeillers opinerent.
 Monſieur le Coadjuteur s’eſtendit fort ſur les deſordres de l’Eſtat, ſans
 nommer monſieur le Cardinal; il dit qu’apres la bataille gagnée, & auoit
reduit les ennemis hors d’eſtat de pouuoir, ny oſer entreprendre, il falloit
ſoigner au dedans, & remettre le Ro yaume, que la mauuaiſe adminiſtra¬
tion des finances a fort apauuri, que l’on ne pouuoit reſtablir toutes cho¬
ſes ſans faire ſortir Meſſieurs, que c’eſtoit vne neceſſité, quand bien leur
 innocence ne le demanderoit pas.
Monſieur Barin de la Galliſſonniere Maiſtre des Requeſtes, deduiſis en
fort beaux termes, la conſideration qu’on deuoit auoir de meſſieurs les Prin¬
ces, qui doiuent priuatiuement à tous autres, eſre du Conſeil des roys,
que cette violence de leur empriſonnement, ſans aucune connoiſſance de
cauſe, eſtoit inouye dans la minoriteé des Roys. Il prouua fort doctement
par raiſons de droit, d’Eſtat, de Philoſophie & de Theologie, que meſſieurs
les Princes ’auoient pas deub eſtre transferez où ils ſont, que le Louure
doit eſtre leur priſon, qu’ils y doiuent eſtre gardez par des Officiers des
Gardes du Corps du Roy, qui y ſont obligez par le deub de leurs Charges
& par honneur: puis donna ſon aduis aux remonſtrances.
Monſieur Laiſné dit qu’il n’eſtoit d’aduis, ny de faire des remonſtrances,
ny des ſupplications pour la liberté des Princes, mais qu’il falloit que le
Cardinal tu reſponſable de leurs perſonnes, & de donner Arteſt portant
decffenſes à toutes perſonnes de contracter aucune alliance auec le Crdi¬
nal Mazarin, que ce ne ſoit apres la liberte de meſſieurs les Princes. Apres
quoy eſtant l’heure de partir, la deliberation fut remiſe au vingt-deuxieſ¬
me enſuiuant.