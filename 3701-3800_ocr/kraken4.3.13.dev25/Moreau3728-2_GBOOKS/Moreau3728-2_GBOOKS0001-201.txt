qu’il deuoit ſa Couronne à ſes Bonnets Carrez.
Monſieur Lottin de Charny s’eſtendit ſur le droit qu’a le Parlerment de
faire des remonſtrances au Roy, lors qu’il y a de la mauuaiſe conduite en
ceux quont le principal, & general maniement de l’Eſtat; apporta plu¬
ſieur Regiſtres des années mil quatre cens quinze, & mil quatre cens dix¬
ſept, par leſquels il fit voir que le Parlement auoit nomme ( en preſence
meſuas du Chancelier, qui eſtoit entré en l’Aſſenblée) & deputé des Com¬
miſſaires, pour faire des remonſtrances au Roy, ſur le mauuais gouuerne¬
ment de l’Eſtat. Et qu’ainſi ce n’eſt point vne entrepriſe au Parlement de ſe
plainde, & vouloir trauailler aux remedes que l’on pourra apporter, pour
le reſt bliſſement de l’Eſtat preſque perdu: Apres cela il fut d’aduis des re¬
monſtrances, adjouſtant comme pluſieurs de ceux qui auoient opiné de¬
uant luy, que dans icelles remonſtrances on inſiſteroit fort à faire voir au
Roy, que le Parlement n’eſt point ennemy de ſon Eſtat, & de ſa Perſonne,
comme le Cardinal Mazarin s’efforce de luy perſuader, qu’au contraire
il n’a pas de ſujets plus fideles, plus affectionnez & moins intereſſez que
cette Compagneée, que tous ceux qui le conſeillent, & ont l’adminiſtra¬
rion de ſes affaires, ne trauaillent qu’à leur intereſt particulier, & à la de¬
ſtruction de l’Eſtat.
Monſijeur Vedeau apres auoir blâme le gouuernement des Eſtrangers,
finit par le recit de ce qu’on voit dans l’Hiſtoire d’vn certain lac, qui eſt aux
montagnes, duquel s’éleuent de grandes tempeſtes, lors qu’on vient à y
jetter quelques pierres dedans.
 Monſieur le Cocq parla fort des ſeruices rendus à la France, par mon¬
ſieur le Prince, de ſon injuſte empriſonnement fait par le Cardinal Maza¬
rin, qu’il traitta d’ingrat, en ce qu’il doit la vie & ſa fortune à ce Prince, les
deſordres que ſa detention a cauſez; & que ce Miniſtre alleguoit eſtre iuſte,
par les taſons de ſa bonne Politique, qui veut qu’on s’aſſeure de la perſon¬
ne des Princes ſur les ſimples ſoupç̧ons qu’on pourroit auoir contre eux;
puis il conclud aux remonſtrances.
 Meſſieurs des Requeſtes apres ce la inſiſterent fort à remettre la delibe¬
ration au lendemin, & continuer d’oiner pour acheuer auparauant les
Feſtes.
Mais le premier Preſident n’y voulut pas conſentir, & fit remettre au
Ieudy 29. Decembre, d’autant que le lendemain il falloit aller aux priſon¬
niers, & tenir la Seance au Chaſtelet, par meſſieurs de la Tournelle.
Le matin on trouua des placarts affichez aux coins des ruës, pour exciter
hes Frondeurs d’empeſcher le Cardinal de reuenir à Paris.
Le Ieudy 2s. Decembre 165o.
E iour les Chambres aſſemblées, pour continuer la Declaration com¬
menće, la pluſpart des aduis allerent à faire des remonſtrances, ſur
les chefs mentionnez aux precedentes Aſſemblées; les aurres aux Conc lu¬
ſions.
Monſieur