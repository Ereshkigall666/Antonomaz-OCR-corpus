11.
 
Font en ſon nom, ſe glorifieront en luy: car ſes ennemis ſon
découuerts & arreſtez, & la bouche de ceux qui en parloient
mal, ſera cloſe. Tous les Peuples vous en loüeront: car vous
iugez les gens en equité Seigneur, & vous puniſez les crimi¬
nels & les abominables. Loüez cette adorable bonté, des gra¬
ces qu’il luy aà pleu de nous faire: Eſprits bien-heureux, qui
viuez dans vne felicité parfaite. Loüez-le Ciel, terre, mer, &
cout ce qu’il y a des Eſtres en la Nature crée, de la Clemence
dont il a vſé enuers ſes creatures. Sa gloire eſt pardeſſus le
Ciel, & ſes graces ſont incomprehenſibles, Louons-le en ſes
Saints lieux, & en l’étenduë de noſtre force. Loü̈ons-le en
ſes puiſſances & ſelon ſon extreme grandeur. Louüons-le en
ſon de trompe, de Pſalterion, de harpe, de tambour, de haut¬
bois, de violes, d’orgues, & de cymbales de iubilation, de ce
qu’il a lié les mains aux ennemis de cetteCouronne. Loüions
Ie Dieu de Iacob: Car ſa miſericorde eſt abondante ſur nous,
& ſa verité demeurera de ſiecle en ſiecle, depuis le commen¬
cement des temps, iuſques à la fin du monde. Le nom du Sei¬
gneur eſt digne d’eſtre loüé, d’auoir exaucé les prieres que
nous luy faiſions, & d’auoir détruit le conſeil des fourbes &
des ſangſuës.
L BOVRGONGE.
Bon Dieu, falloit-il que nous euſſions vn Gouuerneur li
outrageux à ſon Souuerain, & fi funeſte à ſa Patrie. Certaine¬
ment les Princes ne doiuent iamais rien entreprendre, ſans
bien examiner leurs deſſeins en particulier, & ſans bien con¬
ſulcer leûr conſcience. La gloire de Dieu & l’intereſt du Peu¬
ple doiuent eſtre les principaux conſeillers de leurs affaires;
& ainſi conduits du ſaint Eſprit, ils ne ſcçauroient faillir en fa¬
 çon queconque. Enfin ils doiuent eſtre tels en Ieurs reſolu¬
tions & en leur cohduire, qu’ils voudroient eſtre au iour qu’ils
 ſeront iugez eternellement, par celuy qui leur fera rendre
compte iuſques à la moindre de leurs penſées, Aiſi ils obli¬
geroient tout le monde à les cherir, & a bien dire de leur per¬
ſonne. Celuy qui mépriſe la crainte du Seigneur, ruine ſa pro¬
’ſperité, & ſe met au nombre de ceux qui ſont ieprquuez de
 l’Euangile. Dieu les conſomme en vn moment, & ils s’eſda¬
 nouiſſent comme vn ſonge; & par ſa prouidence eternelle’ il
..¬ 