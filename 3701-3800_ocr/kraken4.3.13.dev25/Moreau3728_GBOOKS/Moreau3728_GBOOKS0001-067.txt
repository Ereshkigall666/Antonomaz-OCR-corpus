58
Le Dimanche vingt-troiſieſme Ianuier 1650.
 J Eſſieurs de Beaufort & le Coadjuteur, qui auoient eu Arreſt en leur
V l faueur le iour precedent, allerent le ſoir au Palais Royal, menez par
Monſier le Duc d’Orleans, qui les introduiſit dans la Chambre de la Reine,
où ayant ſaliué ſa Majeſteé, elle les pria d’oublier ce qui s’eſtoit paſſé entr’eux,
& monfieur le Cardinal, qu’ils ſalü̈erent en ſuitte, & luy ayant parlé à l’o¬
reille, entrerent dans vn entretien indifferent, apres lequel ils ſe retirerent.
Le lendemain marin Monſieur le Coadjuteur alla rendre viſite à ſon Emi¬
nence, & le ſoirMonſieur de Beaufort y alla auſſi.
Ce meſme iour le ſieur Abbé de la Riuiere, depuis vn long-temps fauo¬
ry de Monſieur le Duc d’Orleans, & duquel il auoit les ſecrets, voyant que
Monſieur le Due d’Orleans ne luy auoit point communiqué le deſſein d’ar¬
reſter Meſſieurs les Princes, & que meſme ſon Alteſſe Royale ne luy patloit
plus, ſe reſolut d’aller la trouuer dans ſon appartement pour luy d́couurir
ſon deſplaſir;, Monſieur le Duc d’Orleans quiſe doutoit de ſon deſſein, euita
ſon abord, & l’ayant apperceu paſſa ſans le regarder dans l’appartement d
Madame.
Cet Abbeé connut à cela qu’il eſtoit en diſgrace, il ſe retira dans ſas cham¬
bre, ayant inuité à ſoupper quatorze ou quine perſonnes de condition, &
quoy qu’il n’euſt pas ſujet d’eſtre fort réjoü̈y; il diſſimula ſi bien, & paruſt
ſi gay tout le ſoir durant & apres le ſouper, que pluſieurs des principaux de
la Cout de ſon Alteſſe Royale, allerent le viſiter auec quaantite d’autres per¬
ſonnes qui eſtoient au Palais d’Orleans, où il y eut grande aſſembĺe, à cauſe
du bal & d’vn ballet que ce ſoir laà on y danſoit, pendant lequel ſon Alteſſe
Royale fit dire à cét Abbé de ſe retirer. Il n’auoit point crû que ſon Alteſſe
Royale en deuſt venir là, mais voyant que c’eſtoit tout de bon, il employa
pluſieurs perſonnes pour prier ſon Alteſſe Royale: mais enfin elle reſpondit
 tout haut; Ie ne le veux iamais voir, dont tous ceux qui l’entendirent fu¬
rent fort eſtonnez, mais bien plus quand ils ſceurent que c’eſtoit l’Abbé de
la Riuiere, lequel auoit receu commandement de ſe retirer.
Sur la minuit ſon Alteſſe Royale allant ſe coucher, le Marquis de Ter¬
mes luy vint dire, que Monſieur de la Riuiere le ſupplioit de luy pen¬
mettre d’aller paſſer quinze iours à la campagne: Il croyoit par cette de¬
mande adoucir Monſieur le Duc d’Orleans, ou faire croire par cet artifice,
qu’il n’eſtoit pas diſgracieé, & qu’il s’abſentoit volontairement. Son Alteſſe
Rovale demanda ouù il vouloit aller; ce Marquis luy reſpondit à ſa maiſon
de Petit-Bourg: Et bien qu’il aille, repartit ſon Alteſſe Royale. Le Mar¬
quis ayant apporteé cette reſponſe à l’Abbe, il ſe prepara pour ſon départ,
& partit le lendemain vingt quatrieſme à ſix heures du matin, diſant Adieu
à tout le monde, & faiſant croire qu’il n’alloit que faire vne pourmenade
à Petit. Bourg, eſtant aſſez vain pour croire que ſon Alteſſe Royale le fe¬
roit reuenir, & ne ſe pourroit paſſer de ſes conſeils,
Le iour de ſon depart le Comte de Saint Aignan qui n’auoit aucun ſub¬