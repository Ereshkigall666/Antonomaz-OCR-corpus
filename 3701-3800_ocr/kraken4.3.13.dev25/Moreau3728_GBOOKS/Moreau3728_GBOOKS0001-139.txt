12
 preſent, y vn remede preſent aux maux dont Paris & les enuitons eſtoinx
menaſſez. Ainſt il n’en auroitſté fait autre mention.
Le Samedy troiſieſme Septembre 165 0.
E iour le Parlement aſſemblé, où ſe trouuerent Monſieur le Duc
d’Orleans, Meſſieurs de Beaufort, le Duc de Luynes, & les Mareſchau
de la Motte, de l’Hoſpital, & le Coadjuteur: Monſieur le Preſident de
Bailleul qui auoit eſté deputé du Parlement le ſeptieſme Iuillet dermier, pour
aller faire des remonſtrances à leurs Majeſtez ſur l’affaire de Bourdeaux, dit
qu’en conſequence de cette deputation, il ſeroit party auec Meſſieurs le
Meuſnier, Saintot, Canaye, Camus Pont-Carré, Bitault, le Conte, Mont¬
anglan, Maugis & Martineau, Conſeillers, qu’eſtans arriuez à Libourne
( où eftoit le Roy) ſur les neuf heures du matin, ils auroient eſté́ conduits
aux Cordeliers, & là viſitez de toute la Cour; que ſur les vnze heures ils au¬
roient eſté menez à l’Aadiance au Chaſteau, dans vne Chambre, où̀ ils au¬
roient trouué le Roy aſſis, & la Reine à ſa droitte, auſſi aſſiſe, à ſa gauche
Monſieur le Duc d’Anieou, & ’autour d’eux le Cardinal Mazarin, les Mareſ¬
chaux de la Meilleraye & de Villeroy, Meſſieurs de la Vrilliere & Guene¬
gault, Secretaires d’Ettat, qu’apres auoir expoſé les deux points de leur
deputation, & prié la Reyne de voir la creance des Deputez du Parle¬
ment de Bourdeaux qu’ils luy preſenterent par eſcrit, ils la ſupplioient
tres-humblement d’y faire reflexion La Reyne les auroit remerciez des
bons ſentimens que le Parlement teſmoignoit pour le bien & la conſerua¬
tion de l’Eſtat, qu’elle verroit ladite creance, & rendroit reſponſe par eſ¬
crit ſur les trois heures. Apres quoy ils ſe ſeroient retirez, & auroient eſté
reconduits aux Cordeliers, y auroient diſné, ayans eſté ſeruis par les Of¬
fciers de ſa Majeſté. Que ledit ſieur Preſident de Bailleul qui parloit, eſtant
 Chancelier de la Reyne, auoit crû eſtre obligé de luy rendre ſes deuoirs en
particulier, ce qu’il auroit fait; Que ſur les trois heures & demie, ils au¬
roient eſté mandez audit Chaſteau, où introduits comme deſſus, la Reyne
leur auroit dit qu’elle auoit veu les pieces qu’ils luy auoient miſes entre les
mains, & y faiſoit reſponſe par eſcrit, laquelle leur ſeroit donnée par le
fieur de Guenegault, qu’ils ne fiſſent pas plus long ſejours à̀ Libourne pour
l’incommodité des logemens, & qu’ils allaſſent coucher à Coutras, diſtant
de trois grandes lieuës du pays, ſouz pretexte de plus grande commodi¬
té, à quoy ils auroient obey, & de la ſeroient allez à Angouleſme, où ayant
ſeourné trois iours ſans receuoir aucune nouuelle de la Cour, ny du
Parlement de Bourdeaux, ils en ſeroient partis pour retourner en cette
Ville.
Apres cette relation Monſieur le Preſident de Bailleul enueya au Gref¬
fier la reſponſe par eſcrit à la lettre qu’il auoit eſtant à̀ Blois, laquelle lettre
portoit, que le Roy & la Reyne ne deſiroient rien plus que la paix à ſorn
peuple, que le voyage de Guyenne auoit eſté entrepris à ce deſſei, & que
la paix ſeroit faite, ſi monſfieur de Boiüillon ne ſe fuſt rendu maiſtre de la