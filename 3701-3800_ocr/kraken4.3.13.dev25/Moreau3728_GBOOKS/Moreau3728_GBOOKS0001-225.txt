
34i
le n’auoit pas moins de paſion pour la liberté de meſſieurs les Princes, que
le Parlement: mais, comme elle auoit deſia dit, il falloit chercher les ſeure¬
tez de l’Eſtat. Et quant à monſieur le Cardinal, que tant qu’elle iugeroit ſor
 ſeruice vtile au oy & à l’Eſtat, elle le tiendroit aupres de ſa Majeſté, que le
Parlement ne deuoit point entrer en connoiſſance de quels Miniſtres elle ſe
ſeruoit, & que c’eſtoit à elle ſeule de les choiſir tels que bon luy ſembloit.
Si toſt que monſieur Talon ſe fut retire, tous Meſſieurs firent grand bruit
contre monſieur le premier Preſident, de ce qu’il n’auoit pas eſté faire les Re.
 monſtrances, ayant eſté arreſté qu’il iroit, & que meſſieurs les Gens du rRoy
 ne deuoient aller, ſinon que pour prendre l’heure & la commoditeé de la  ey¬
ne, queM. le P. Preſident deuoit faire ces emonſtrances à la teſte du Parl.
Sur cela il fallut deliberer, & la deliberation fut longue, ayant duré iuſ¬
ques à deux heures apres midy, pluſieurs furent d’auis que M. le P. Preſi¬
dent iroit ce iour là faire des remonſtrances, dequoy il s’ex cuſa, diſant;
qu’il eſtoit beſoin de penſer à ce qu’il auoit à dire, & qu’il n’y pouuoit aller
 que le lendemin;c’eſt pourquoy il fut arreſté que le lendemain pour tout de.¬
lay, il feroit leſdites remonſtrances, où la Reyne ſeroit ſuppliee d’eſloigner le
Cardinal Mazarin, & pour ce que l’on inſiſteroit fort ſur ces mots de Crom¬
vvel & Farfax, & ſur la liberté de meſſieurs les Princes.
Et d’autant que monſieur le Duc d’Orleans s’eſtoit plaint, de ce qu’ayant
l’honneur d’eſtre Lieutenant General de l’Eſtat, & des armées de ſa Majeſté,
il n’en auoit que le Nom, toutes les affaires ſe faiſant, & les odres :ſe don¬
nantſans luy, qu’il auoit enuoye à des Mareſchaux de France, des ordres
auſquels ils auoient reſuſeé d’obeſr; il fut pareillement enjoint a tous Ofi¬
cers d’armées de reconnoiſtre monſieur le Duc d’Orleans pour Lieutenant
 General des arméesdu Roy, & en cette qualité luy obeir, & meſme qu’il ne
ſeroit rien fait concetnant la guerre, que par ſon ordre & auis;, comme auſſi
auroit eſte enioint aux Preuoſt dés Marchands, Eſcheuins, Colonels, Capi¬
 taines, & autres Officiers de luy obeïr.
Retraitte du Cardinal Maarin.
I E reſte de ce iour il ne ſe paſſa rien de conſiderable; mais le ſoir venu
LLle Cardinal Mazarin, par ruſe ou par crainte, medita ſa retraitte;, il en¬
uoy a aduertir ſes plus particuliers amis, qu’il vouloit partir, & qu’ils ſe tou¬
uaſſent ſur les vnze heures du ſoir hors la porte de Richelieu. Cette heure
venué il alla prendre congé de la Reyne, & luy fit vn adieu fort coutt, luy
diſant, que puiſque tout le monde conſpiroit à ſa ruyne, & meſme mon¬
ſieur le Duc dorleans, il ſupplioit ſa Maieſte de luy permerre de ſe retirer;
l’aſſeurant qu’en quelque lieu qu’il allât, il n’oubliroit iamais les. obliga¬
tions q’il a à la France. La Reyne luy repartit en peu de mots, que ſa Ma¬
ieſte reconnoiſtroit touſiours les ſeruices qu’il luy a rendus. Apres cela il
ſortit du Palais Royal par la porte du iardin, veſtu d’vn habit gris, & cha¬
peau de meſme couleur auec des plumes, accompagné de trois perſonnes
ſeuiemeat, qui le conduiſirent iuſques à la porte de Richelioa, où ayane