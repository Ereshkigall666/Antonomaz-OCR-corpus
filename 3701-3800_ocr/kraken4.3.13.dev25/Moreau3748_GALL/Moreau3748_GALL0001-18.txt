5
3¬

Pour éterniſer mamemoire
Par vn beau ſecret inuanté
Ie monſtre vn miroir enchanté
Que i’ay formé ſur le grimoire.
Enfin ie ſuis maiſtre de l’art
Quoy qu’habillé comme vn pendard;
Et pour en faire experience
Ie vous monſtre pour deux eſcus
Cet art de gaigner à la chance,
Au Hoc, à la Prime & au Flux.
Le Gentil-homme François.
 Qui m’ameine cet Empyrique,
Ce vieux Charlatan deguiſé?
Vrayement il eſt bien aduiſé
De m’eſtaler ſon art magique;
Va fripon, ſupoſt des demons
Va t’en haranguer ſur les pons;
Couper la bourſe ſous la luppe
Ou bien ioüer des gobelets
Croirois tu me prendre pour duppe
Et m’attraper dans tes filets.
e
Ie croyois qu’il me d’euſt inſtruire
De quelque nouueau ſoubriquet,
Mais i’ay bien veu dans ſon caquet
Qu’il ne tendoit qu’à me ſeduire:
C’eſt vn gueux, vn pauure indigent
Qui ne butte qu’à de l’argent;.
Il a la boüeſte de Pandore,
Et les drogues de Tabarime
Quoy que s’en ſoit voyons encore,¬
S’il ne conmoiſt point Mazarin.
B
l