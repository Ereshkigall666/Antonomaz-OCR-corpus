 par la main d’vn ſeul Autheur, dont peut eſtre la Poe¬
ſie, te ſatisfera dans la declaration naifue des actions
de ce Tyran François. Dans le premier trait de pin¬
ceau, tu verras les faits heroques de ſon ayeul & de ſon
pere, les pernicieux enſeignemens que celuy-c y luya
laiſſé pour paruenir à vne haute fortune, tirez ſans dou¬
te de l’Aretin ou du Machiauel. Dans la ſuitte ie n’ou¬
blieray pas d’y inſerer les iniures aroces qu’il a vomy
contre les iuſtes Senateurs de cet Auguſte Parlement,
leur donnantfauſſement les qualitez de Farfax & de
 Paricides: Et encore apres celà, les voleurs de Maza¬
rins, les Partiſans de ſa fortune, & les Monopoleurs,
eſperent & publient hautement quil reuiendra encore
vne fois dãs Paris, & qu’il y fera bien couper des teſtes,
& que ſi iamais il y reuient &c. Mais ie menporte icy,
Amy Lecteur, ie te prie d’exeuſer mon ze le. En vn
mot ſur ce ſuiet, i’eſpere de compoſer vn liure auſſi
gros que Plutarque, ou le Saint Auguſtin, que tu
pouras receuoir par diuerſes repriſes, & en pluſieurs
feüilles d’abord qu’elles ſortiront deſſous la preſſe:.
quoy que ces iours paſſez quelques certains Inqui¬
ſiteurs de la foy Mazarine, ayent fait defences aux
Imprimeurs de ne ren publier contre Iules Maz arin,
diſans qu’il ne falloit plus parler contre cet homme là,
qu’on en auoit aſſes dit, & qu’on n’en ſçauroit dire d’a¬
uantage, menaçans de faire pendre & roüer les con¬
treuenans; & en effet au meſme temps quelques
vns diceux trouuant la coppie d’vne piece que ie fis pu¬
blier dernierement, l’emporterent malgré tous les ef¬
forts de mon Imprimeur: i’eſtois abſent, Amy Le¬
cteur, lors qu’ils rauirent d’entre ſes mains les produ¬
ctions & les chers enfans de mon eſprit, & ſi peut-eſtre
ie m’y eſtois rencontré, ie n’aurois pas moins fait qu’¬
ne lionne qui voit enleuer ſes lionceaux par vne troup¬
pe de chaſſeurs. Ie rencontray mon ouurier plus épou¬
uenté qu’vn lieure-quivient d’eſchaper d’entre les pa¬