1


11
ſieurs fois entre les mains de leurs ennemis, où ils furent tenus
entres-dure captiuiteé.
Toutes ces excellentes raiſons appuyees de textes formels de
l’Eſcriture Sainte,(qui ne peuuent eſtre reiettez que par des
impies,) font aſſez connoiſtre que le but que nous nous propo¬
ſons en ce diſcours eſt de faire voir, que la Reyne eſt au deſſous
des Loix, & que ceux qui agiſſent ſous elle contrarient formel¬
lement aux Loix diuine, en faiſant vne cruelle guerre au San¬
ctuaire, aux Preſtres, aux Religieuſes & aux Innocens: & qu’ils
violent les Loix fondamentales de la Monarchie, en accablans
de concuſſions inſupportables, & ruinant par le fer, par le fe
& par la famine, leurs plus fideles & plus affectionnez ſubjets.
Arriere donc la crainte que pourroient auoir quelques lâ̂ches
& timides ſcrupuleux, & gloire & loüange pour ceux qui d’vn
cœur genereux & veritablement François, employeront leu
ſang & leur vie au maintien de leur liberté; qui retireront leu
Patrie de l’eſclauage ou on la veut reduire; qui vangeront l
ſang innocent qu’on a reſpandu; qui chaſſeront la tyrannie &
eſtoufferont le Tyran Eſtranger; qui redonneront à la France
deſolée ſa premiere ſplendeur; qui rendront à Louys XIV. ſa
legitime autoriteé, & qui par leur valeur ayderont à ce ieune
 Monarque à conquerir les Nations infidelles, comme il a deſia
gagné les cœurs, non ſeulement de ſes ſuiets, mais de tous les
Peuples Chreſtiens, qui attendent ſous ſon Regne de iouyr des:
felicitez d’vne longue Paix.
0