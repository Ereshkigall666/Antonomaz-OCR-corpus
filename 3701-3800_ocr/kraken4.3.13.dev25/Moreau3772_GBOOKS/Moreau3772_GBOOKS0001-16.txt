9
cax pouree qui eſt d’vn Prince Terrien il n’eſt qu’vne loy parlan¬
te, comme dit Pomponius Ctus: mais la Loy eſt vn Prince
muet; ce qui fait voir qu’il eſt deſſous la Loy, & que ſes ſuiets
ne ſont obligez de luy obeyr, qu’entant que ſes commandemẽs
ſe trouueront conformes aux Loys fondamentales de ſon Eſtat.
Pour cét effet, nous apprenons dans l’hiſtoire ſacrée, que dans
le Royaume d’lſraël, duquel Dieu auoit eſté le fondateur, il y.
auoit des puiſſances inferieures, à ſçauoir les Anciens qui auoiẽt
 pouuoir de s’oppoſer aux volontez illicites & effrenée des Roys:
& la prophane nous enſeigne que l’Empereur Trajan ( qu’on
peut prendre pour le veritable modele d’vn ſage Prince ( com¬
mandoit à ſes Lieutenans s’il decernoit choſes iuſtes d’y obeyr,
& d’employer le glaiue pour l’execution d’icelles: mais que s’il
leur commandoit de faire iniuſtice, qu’ils le tournaſſent contre
luy: Iuſtinian apres luy ordonna que le decret qui prouiendroit
de luy ne fut point receu, s’il n’eſtoit plein de iuſtice & d’équi¬
té. Plutarque au Traite des Dits notables des Capitaines dit,
que les Roys d’Egypte, ſuiuant vne ancienne couſtume, fai¬
ſoient iurer les Iuges, quand ils les inſtaloient en leurs Offices,
que quand meſme le Roy leur commanderoit de iuger iniuſte¬
ment, qu’ils ne le fiſſent pourtant pas.
Les Roys & les Princes, quoy qu’ils ſe qualifient Souuerains
& indeſpendans, ſont donc ſuiets aux Loix diuines & à celles de
l’é́quité naturelle imprimee au cœur de tous les hommes: Et les
Edits & Ordonnances qu’ils donnent à leurs ſuiets ne ſont ou
n’en doiuent eſtre que les expoſitiors. Demoſtene en ſes Phi¬
lippiques, dit, que la Loy eſt vn don de Dieu, & vne inuention
& Ordonnance des Sages, pour reprimer les malefices & main¬
tenir la Republique; a la reigle de laquelle Loy chacun dot
dreſſer & continuer le cours de ſa vie. Et Ciceron en la Haran¬
gue pour Cluence dit, que le ſouſtien & la conſeruation de la
Republique eſtans ſituez dans les Loix, il faut neceſſairement
que le prince y ſoit ſuiet, d’autant que ſon autoriteé tire ſa ſource
delà, & ne ſe maintient que par l’inuiolable obſeruance de la
Iuſtice. Et puis que nous ſommes ſur les alegations qui prou¬
uent la préeminence des Loix pardeſſus les Princes, nous dirons
encore auec Chriſippe que la Loy eſt la Reyne & la Souueraine,
 tant des choſes diuiſſqu’humaines, & qu’elle preſide ſur ee
C