eſbranleztoutes los Villles qui ont leurs alliances, leurs commerces,
leurs eorreſpondances dans Paris, il n’y a preſque perſonne en Fran
ce qui ne s’eſtime comme Bour geois de Paris, & qui ne prenne part
àſaproſperite, & qui ne s’afflige de ſa perte. Quelque ſuccez que
V. M. puiſſe auoir de cette entrepriſe, il faut perdre l’argent & le
ſang de vos Sujets, & vous auez deſià perdu à la priſe d’vn village
de; Illuſtres qui ne meritoient de-mourir que ſur les remparts de
 Conſtantcinople.
Adjouſtez, MADA ME, que les Villes reuolté́es feront tarir
toutes les-veines de vos Finances, qui ayant eſté employées pout
le mal, ne vous laiſeront pas la liberté de fairc le bien quand vous le
voudrez: Ie dis plus, que par ce moyen vous auez monſtré au ’eu-
ple ſes forces qu’il deuoit ignorer, de peur que ce qui s’eſt fait en vne
 bonne cauſe, ne ſe faſſe vme autre fois en vne mauuaiſe. Et ce qui paſſe
encore tout ce qu’on ſçauroir dire, c’eſt que ce mal-heureux deſſein¬
releue les ennemis abattus, & ru’iue les conqueſtes du feu Roy voſtre
tres honnore Eſpoux, qui ont couſté tant d’os & de ſang, qu’il ſuffi¬
 ſoit pour achepter pluſieurs grands Royaumes; En perdane tout ce¬
 cy vous ne gaignez rien, car cette authorité que vous pretende main
tenir par cette rigueur n eſtoit point bleſſée: Ou ſcçait bien que les
Regens & Regentes des Royaumes ne ſont pas les Originaux de.
l authorité, mais les Depoſitaires, & que s’ils veulent entreprendre
par delà les anciens ordces du Royaume, on leur peut oppoſer la Loy
ſans les offencer. SiV. M. euſtpris cette oppoſition ciuilement, elle
n’eſtoit nullement intereſſëe, mais les Grands ont des delicateſſes de
gloire qui ne leur permettent pas touſiours de voir la verité. Voſtre
Majeſté a mis maintenant l’affaire à̀ ce poinct, que ſi la reſiſtance em¬
porte ſurt elle, ſon authorité s’abat, & i vous ſurmontez autrement
que par la clemence, vous la rendez rude & mal faiſante, & telle
qu’elle n’eſt plus à l’vſage de cette Monarchie. Nos Roys meſmes¬
tout majeurs & tout abſolus qu’ils ont pu eſtre, n’ont iamais creu que
leurs ſeules volontez fuſſent la regle de toutes les Loix, ils ont eſtimeé
queleur grandeur eſtoit de gouuerner le Royaume ſelon les Ordon¬
nances an ciennes de l’Eſtat deFrance, de faire approuuer leurs Edicts
par les Cours Souueraines, de demander conſeil, d’eſcouter les re,
monſtrances, & de ne ſe point piquer des oppoſitions reſpectueuſes
qu’on leur a faites de tout temps pour le bien de la luſtice, & la gran¬
deur de leur Eſtat. Ce Miniſtre ſi abſolu qui eſtoit Eccentrique preſ¬
que en toutes ſes actions, a tiré cette Monarchie de ſon centre& l’a:
exurémement diſloquee, ſes exemples doiuent donner plus d’horreur
que d’enuie de les imiter. A moins qu’on diſputaſt la Couronne du
Roy voſtre Fils, V. M ne ſembloit pas deuoir employer cette rigueur
contre des Subjets ſi doux & ſi dociles, qui ont des paſſions immor¬
telles pour leur Roy voſtre Fils, leur Dleu-donné, qu’ils ay ment &
honnorent iuſques à la veneration, & ſouſtiendront iuſques à la der.
aiere goutte de leu, ſang. Apres-çcela, MADAME, voudriez vous

l
 
!
l
1ſ
1
A