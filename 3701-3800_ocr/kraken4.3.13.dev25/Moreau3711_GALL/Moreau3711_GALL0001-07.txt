4
Par les mains cruelles d’vn Prince,
D’vn Prince quiveut bien luy ſeruir de bourreau.¬
O bourreau de Paris, faloit-il, miſerable,
Perdre tant d’innocens pour ſauuer vn coupable,
C’euſt eſté peu des cruaatez,
On a veu iuſques dans les Temples
D’effroyables impietez,
 Qui iamais n’auoient eu d’exemples,
On y a veu loger les hommes & cheuaux,
Et au lieu d’Autels, leur mangeoire,
Et au lieu d’actions de gloire,
On a veu les Demons dans ces hommes brutaux
Faire là des excés, & vomir des blaſphemes,
Qu’ils n’oſerent iamais au fond des enfers meſmes.
On a veu ces monſtres nouueaux,
Des aubes faire des chemiſes,
Et des houſſes à leurs cheuaux
Des’ ſaincts ornemens des Egliſes,
Iuſqu’au pied des Autels on a veu ces voleurs
Forcer les filles & lesfemmes,
Auec des traittemens inſames,
Sans reſpecter le lieu, ny Dieu, ny les Pateurs,
Qui voulans s’oppoſer à ces horribles crimes,
De Preſtres qu’ils eſtoient, ont eſté faits victimes.
Ah, Franç̧ois! où eſt voſtre cœur?
Où eſt le ſentiment fidele,
Qui doit armer voſtrs valeur
Contre vne rage ſi’cruelle?
Et quoy, ſouffrirez-vous qu’vne bande de gueux
Se vante, que voſtre Patrie
Souffre d’eux d’eſtre ainſi fletrie,
 Sans,