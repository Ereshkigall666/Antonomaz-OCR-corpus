 ¬
Paris croyant trop à leur foy,
 Voyla tout ſoudain à ſes portes
Aueec la terreur & l’effroy,
outes ces brutalles cohortes,
Qu’au prix de noſtre argent ils font venir duNort,
Vous diriez d’autant de furies
Qui par d’eſtranges barbaries
Font en tous lieux ſouffrir ou deſirer la mort,
La pauure lſle de France eſt par tout en alarmes,
Et par tout inondée & de ſang & de larmes.
Ah! qu’il a pery d’innocens,
Dont iamais on n’aura memoire!
Qu’il en reſte de languiſſans
Pour Trophées de la victoire
Du glorieux Condé ſur tous les villageois,
Qu’il en meurt tous les iours eneore,
Que la faim &l’ennuy deuore,
 Et quis’en vont la hault faire entendre leurs voix
 Au tribunal de Dieu pour haſter ſa vengeance,
Sur ces cruels demons qui tourmentent la France,
 Encor ſi ſeulement Paris
Euſt eſté l’obiect de leur rage;
Mais qu’auoient fait aux fauoris
Tous ces pauures gens de village?
 Apres tous les impoſts, deuoient-ils des tourmens?
Apres leurs ſueurs & leurs peines
Faloit-il le ſang de leurs veines,
Et les abandonner aux brutes Allemans?
Tyrans vous faites pis que ceux des premiers aages,
Qui liuroiens les Martyrs a des hbeſtes ſauuages.

 S4