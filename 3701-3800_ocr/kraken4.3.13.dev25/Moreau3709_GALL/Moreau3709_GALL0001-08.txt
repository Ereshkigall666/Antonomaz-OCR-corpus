

Si tu en doute, ouure les yeux,
 Vois tu ces campagnes fumantes,
 Et ces maſſacres entous lieux,
Entens-tu ces voix gemiſſantes:
C’eſt d’vn tas d’innocens, qu’vn Herode nouueau
Perſecute dans ta Prouince,
Par les mains cruelles d’vn Prince,
D’vn Prince qui veur bien luy ſeruir de bourreau,
Obourreau de Paris! falloit-il miſerable,
 Perdre tant d’innocens pour ſauver vn coupable?
Faloit -il pour vn Eſtranger,
Trahir ton pais & ta gloire
Et te rendre pour le vanger
Le plus laid objet de l’Hiſtoire?
Penſe-tu que les Lys t’auoüent cette fois?
Ton deſſein impie & funeſte
Les noircit, & te les conteſte:
Comment te croiroit on l’vn des vrays Lys François,
En te voyant traiter de cette eſtrange ſorte.
Le Ciel qui les enuoye, & le Champ qui les porte?
Le Ciel qui regarde les Lys,
Comme vn de ſes plus chers ouvrages
 Ne ſouffre que tu les ſalis,
Qu’en ſouffrant auſſi tes outrages:
Tes blaſphemes nouveaux qui montent iuſqu’a luy
 Retombent ſur ces Fleurs celeſtes,
Et font naiſtre toutes ces peſtes
Qu’on void dans ce beau champ que tu traite auioufd’huy,
D’vn excez de fureur qui tout l’Eſtat affronte
Et fait rougir la France & de ſang, & de honte.
B