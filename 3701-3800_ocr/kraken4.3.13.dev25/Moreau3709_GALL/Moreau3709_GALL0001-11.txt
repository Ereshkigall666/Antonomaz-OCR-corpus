Laſche Conſeil quile ſeruez
Par vn ſi honteux eſclauage;
Eſt ce ainſi que vous conſeruez
Le bien du Roy dans ſon bas aage?
S’il examine vn iour cet eſtrange attentat;
De l’auoir fait ſeruit luy meſme
Pour deſchirer ſon diadeſme,
Pour perdre ſes ſujets, pour troubler ſon Eſtat;
Vos teſtes auront bien de l’heur s’il leur pardonne
D’auoir pour des Bonnets hazardé ſa Couronne.
Cher Prince, le fruict de nos pleurs,
Faudra- il touſiours en reſpandre,
 Et touſiours plaindre nos malheurs,
Sans iamais vous les ſaire entendre?
Se trouuera il point vn François genereux
Qui diſpoſe voſtre courage
Pendant l’attente de ſon aàge,
Pour bien toſt exercer ſur tous ces malheureux
Sa iuſte auctorité qu’ils ont tantoſt bannie,
A force d’exercer ſur nous leur tyrannie.
Leur Tyrannie a deſormais
Pour but de ſes cruelles feintes,
Que nos Roys ne ſçachent iamais
Nos affections, ni nos plainctes;
C’eſt dans ce noir deſſein qu’ils vous ont enleué,
Cette nuict efue que leur rage
Expoſa Paris au pillage;
Paris que tant de Roys ont à’peine acheué!
Iugez, ire, iugez au taittement funeſte
De ce cœur de l’Eſtat; s’ils eſpargnent le reſte.
C’euſt