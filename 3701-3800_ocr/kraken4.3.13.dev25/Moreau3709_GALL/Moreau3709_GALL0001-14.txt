Siecles futurs eſtonnez vous?
La fille d’vn Roy Catholique,
Et ſon Cardinal en courroux,
 Font voir par là leur politique,
C’eſt ainſi que malgré tant de deuotions,
 Cet eſprit maling qui la tente,
Nous la fait paroiſtre enrageanre;
Ainſi Machiauel conduit leurs actions,
N’en attendons pas mieux, ſice n’eſt en parole,
L’vn eſt Italien, & l’autre eſt Eſpagnole.
La France ne les touche poinmt,
Il font bien voir qu’ils ne reſpirent
Que de la mettre au triſte point,
 Où des Eſtrangers la deſirent:
Ouy, ouy venez Suedois, Allemans, Pollonois,
Volez, violez, faites rage,
N’eſpargnez le ſexe ni l’aage,
Lieux prophanes ni faincts, pour apprendre aux François,
Puis qu’ils ſont deuenus d’vne humeur ſi ſeruile,
Qu’ils meritent le ioug d’vn Tyran de Sicile.
Ah, Fraņais où eſtvoſtre cœur?
Où eſt le ſentimentfidellé,
Qui doit armer voſtre valeur
Contre vnerage ſi cruelle?
 Et quoy, ſouffrire vous qu’vne bande de gueux
 Se vante, que voſtre Patrie
Souffre d’eux d’eſtre ainſi fleſtrie,
 Sans lauer dans leur ſang ces outrages honteux.
Laiſſerez vous aller tous ces hommes ſans ame,
 Emportans voſtrebien, & vous laiſſant ce blaſme?

 Gj