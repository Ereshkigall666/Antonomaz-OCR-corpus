 25
Des coups ſi noirs que la memoire
Les voit auec honte en l hiſtoire,
Et qui nonobſtant ſes forfaits
Eût le don de mourir en paix,
Et de laiſſer ſon fils Clotaire
Heritier de ſon fally pere?
Non, non, en ces funeſtes jeux
Le crime n’eſt touſiours heureux,
Puiſque Brunehaut ſa riuale
N’eſt pas vne fortune egalle.
Ha grande Reyne à cette fois
De vos peuples oyez la vois,
Etſivous eſtes leur Princeſſe,
Faittes que leur miſere ceſſe,
Et que Mazarin leur tyran
Ne vous ſoit plus qu’indifferent,
Eſloignez cét impitoyable
Monſtre vrayement inſatiable
Et le chaſſez de voſtre Cour,
Sans aucun eſpoir de retour,
En ce faiſant auſſi Madame,
Daignez l’eſloigner de voſtre ame,
Car s’il regnoit dans voſtre cœur,
Voſtre fils paroiſtroit mocqueur,
Et nous prendroit lors qu’il l eſloigne
Pour de vrais niais de ſoligne,
Puis que ce ne ſeroit qu’vn ieu
Parce qu’il reuiendrot dans peu.