Mazarin ce nouueau Cerbere,
A changé ſon premier repaire,
Et va plus heureux que Bruſquet,
A Boüillon planter le picquet.
Venerables filles de ioye,
Bien toſt on vous va faire voye
Afin qu’alliez chez la Durier
Planter voſtre noble feſſier,
Et trotiez en bel equipage
Dans le caroſſe de loü age.
Pour vous Filoux n’eſperez plus
De nous tenir icy reclus
En prenant les couleurs d’Eſpagne,
Pour picorer à la campagne
Auec ce paſſe-par- tout
Voſtre brigandage eſt à bous,
Nos coches rouleront ſans crainte,
Et nous n’entendrons plus la plainte
Des naurez auſquels vn part y
Maints coups d’eſpée a deſparty:
Nous oſerons ſortir la porte
Sans paſſeport & ſans eſcorte
Et n’oyrons plus ces tabourins
Qui nous cauſent tant de chagrins.
Mais Muſe, vn peu de quietude,
Monſtrons vn fruict de noſtre eltude
Et nous retirons à l’eſcart
Pour reſuer deſſus ce depar:,