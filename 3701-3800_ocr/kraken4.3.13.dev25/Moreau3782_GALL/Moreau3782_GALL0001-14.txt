1


 1i
 En vain elle s’enfuit au’truers des tenebres;
Quand iuſqu’en ſon exil on la vint aſſieger;
 En vain elle eut recours, en des maux ſi funcbres,
Aux ſacrez Tribunaux quila pouuoient venger:
La voila qui ſe meurt ſans ſe voir ſoulager,
Et meurt, Dame qu’elle eſt de cent Chaſteaux celebres,
En vn chaſtillon eſtranger.
Ainſi la pauure France, apres l’auoir perduë,
De Generoſité demeure dépourueuë:
Ainſi, las! aux Montmorencys,
Aux Princes, aux Grands de la France,
Aux Peuples, aux pauures rranſis
Dont ils ont cauſé l’indigence;
Ainſi done aux vertus nos Miniſtres cruels
Sont pernicieux & mortels.
O honte!.
Vn ignoble Sicilien;
Ou, pour n’oublier pas le maſſacre ancien,
Vn bourreau de Franç̧ois, qui d’honneur ne tient conte,
Fait toutes ces horreurs au mépris de nos Loix;
Et nous le ſouffrons, nous François!
Des Mediateurs d’importance
Nous faiſoient naiſtre enfin la Paix,
Il l’a tuée en ſa naiſſance.



1
