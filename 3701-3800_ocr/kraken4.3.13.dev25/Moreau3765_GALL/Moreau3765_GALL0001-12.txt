Afin qu’en la preſſe ſuiuante
Qui court apres l’idolle errante,
De voſtre credit courtiſé,
On iure par les Sacrifices
De tant d’honneurs & de ſeruices
Voftre merite ſort priſé.
Ne faites plus les Roys ſur terre,
Vaſes plus freſle que de verre,
Sujet au choc de tous les vents,
Tant plus haut le mode vous pouſſe
Vous deuez craindre la ſecouſſe
De la deffaueur & du temps.
N’embraſſe plus dedans la nuë
De Iunon l’image inconnuë,
Contre Iupiter irrité,
De peur que tard deſabuſée
Punis bien pluſtoſt qu’aceuſée,
Ie chante voſtre vanité.
Le Romain qui nomma la grace
Table d’attente à la diſgrace,
Sage à l’eſſay de tous deux,
Auoit veu ſes pompes paſſées
De tant de races aduancées,
Dont les plus grads eſtoient deſcheus.
Inſolente ou riche conqueſte
que vous auez ſans riſque faite,
Ou que les Grands vous ont commis
poſſedez-les comme preſtêe