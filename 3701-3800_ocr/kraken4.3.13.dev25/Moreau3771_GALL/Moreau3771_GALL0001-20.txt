I n’appartient qu’à ce grand Eſtre,
Qu’on ne traite point par peut-eſtre,
D’exercer ces punitions,
Exterminant des nations,
Et accablant meſme les Princes
Sous les ruines de leurs prouinces.
Et ſi neantmoins ſa bonté
Qui va iuſqu’à l’infinité,
Mais qui eſgale ſa puiſſance,
Modere bien mieux ſa vengeance;
Car quoy qu’il puiſſe quelquefois,
Iuſtement & à peu de frais,
 Faire & du Ciel & de la Terre
Vn petit monceau de pouſſiere,
Iamais neantmoins on a veu
Qu’il ait ſa colere eſtendu,
Deſſus Prouinces ou Bourgades,
Qui n’ont beſoin de ſauuegardes,
Sinon quant d’horribles forfaits,
Commis par des eſprits mal faits,
Ont arraché de ſa Iuſtice
Tonnerre, foudroyant ſupplice,
Ou autrement dit le carreau,
Propre à fracaſfer maint cerueau.
Exemple de cecy. Sodome
Que rendoit ſuperbe maint dome,
Gomorrhe item, & autres trois,
Le tout fait-cinq en bon Franç̧ois
Pour auoir bleſſé ſà Iuſtice,
Par vn eſpouuentable vice,
Eſprouuerent la peſanteur
Du bras d’vn Dieu dans ſa fureur,
Et complices des meſmes crimes
Seruirent de meſmes victimes:
Auſſi ce fut pour des pechez
Qu’on nomme à Paris renuerſez;
Et qui par vne haute impoſture
Eirent horreur à la nature;¬