Les bonnes ſœurs en Ieſus-Chriſt,
Ont eſté chaſſées de leur lit,
Et quoy qu’elles ne ſoient point meries,
De viſiter les Tuilleries
A l’ouuerture du Printemps,
En quelque iournée de beau temps;
Si eſt-ce qu’elles ont tout fait gille,
Se refugians dans la ville,
De peur qu’on ne leur fit cela,
Et non pas deuant Attila,
Mais deuant vos propres gendarmes,
Qui ſangloient tout comme des larmes
Vn Roy qui dedans ſa verdeur,
Ne fut pas modeſte frondeur,
Cet homme qui fit les ſept Pſeaumes,
Poſſeſſeur de pluſieurs Royaumes,
Ne voulut iamais boire l’eau,
Que trois des ſiens non dans vn ſeau,
Et non pas meſme dans vn verre,
Soit de criſtal ou de fougere,
Conquirent ſur les ennemis,
Cela eſtoit à eux permis,
S’entend aux deſpens de leurs teſtes,
Mais ces gens-là n’eſtoient pas beſtes:
Et puis qui oſeroit penſer,
Que vous vouliez recommencer.
Non ferez par la mordondienne,
Vons auez l’ame trop Chreſtienne,
Et tout ce qu’auez projetté,
Ce n’eſt point par meſchanceté,
Car vous voyant depoſitaire,
D’vn à qui France eſt tributaire,
Vous vouliez par ſeuerité,
Maintenir ſon authorité,
Et donner vn exemple aux ſiecles,
D’auoir puny quelques eſpiegles!
Mais c’eſt de par le Dieu des Rois,
Vn tour de la groſſe trois nois,
Ou vn conte de ma mere l’oye,
e ſe figurer que la voye,