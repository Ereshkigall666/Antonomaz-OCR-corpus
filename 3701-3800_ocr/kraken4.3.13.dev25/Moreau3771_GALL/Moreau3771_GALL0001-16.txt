 I1
Ce que le dehors de Paris,
Compris les femmes & les maris,
Ont ſouffert dans l’echauffourée,
Montre qu’on l’a belle échappée.
Et que s’on eut pris nos dedans,
Nous y eſtions tous bien dedans:
Car c’eſt le dicton ordinaire
Quant on fait quelque pietre affaire.
Helas! on a fait des pechez,
Qui ſeront vn iour épluchez,
Et dont Dieu leur tiendra bon conte,
A luy la gloire, à eux la honte:
On a marché ſur du bon blé,
Maint homme a eſté accablé,
Et ces Allemans, ces belitres
Ont preſque caſſé tous les vitres
Des villages circonuoiſins,
Sans meſme eſpargner leurs voiſins.
Hé! qu’ont fait ces pauures laictieres,
Qu’ont fait ces miſerables herbieres,
Sinon qu’à porter des poireaux,
Des choux, des raues & des naueaux,
Pour eſtre embrochées toutes viues
Par des gens ſous comme des griues,
Encores ce n’eſt pas là grand mal,
On n’en va pas moins aà̀ cheual,
Et il n’eſt pas beſoin d’emplaſtre;
Mais d’auoir battu comme plaſtre
Quelques innocens du pais,
C’eſt dequoy ils ſeront haïs,
Et ſouſſriront mainte reproche,
Tant qu’au monde on tournera broche.
Ie ſç̧ay bien que ce n’eſt pas vous,
Ceux qui le croiront ſont des fous,
Mais nous auons vn vieux prouerbe,
Que i’ay retenu de Malherbe,
L’vn debout, moy ſur vn placet,
Que quiconque tient le tacet,