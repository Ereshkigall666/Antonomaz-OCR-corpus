Semble conſentir à la choſe,
Ce qui n’eſt pas dedans la proſe,
Et qui n’y a iamais eſté,
Car ie l’ay moy meſme inuenté.
Mais non cecy, helas! MADAME,
Ne conſultez rien que voſtre ame,
Et puis le tout ſera conclu,
Fuſt-ce le Ieudy abſolu:
Les perles de voſtre Couronne,
Qui eſt vne bonne perſonne,
Et terniſſent ſur voſtre front,
Ce qui ſeroit vn grand affnont,
Si ce n’eſtoit par hyperbole,
Mais touſiours la penſée eſt drole,
Et reſſent bien ſon Orateur,
Qui doit eſtre ſouuent menteur.
Conſiderez que l’on engage
Vn Roy encor dans ſon bas âge,
A empourprer les FEleurs de Lys
Du ſang de ſes meilleurs amis,
Lors que ſa premiere innocente,
Qui a fait triompher la France,
Les deuroit blanchir comme lait,
Qui paroiſt pluſtoſt beau que lait;
Et en effet dans ces deſordres,
Quelqu’vn qui auoit tous ſes ordres,
Ou bien tranchant du Confeſſeur,
Peut dire icy ma pauure ſœur?
Cela s’entend du coſté d’Eue,
Alias on diroit tu reſue;
Hé quoy donc ne craignez vous pas?
Vn Dieu qui marche à petit pas,
Mais qui ſatisfais ſa Iuſtice
De la peſanteur duſupplice,
Er qui paye le retardement
Par la grandeur du chaſtiment;
D’eſtendre leur authorité
Meſme ſur la poſterité,
 E quoy.