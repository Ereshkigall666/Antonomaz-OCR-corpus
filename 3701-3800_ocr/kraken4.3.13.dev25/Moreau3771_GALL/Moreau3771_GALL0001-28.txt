23
La fureur de ces Ineartades
Ceſſoit auec les barricades:
Et les furies de cette mer,
Qui menaçoient vn monde entier,
S’arreſterent à vn grain de ſable,
Dont chacun s’écria, Miracle,
Et ſignant d’admiration,
Dit, Ha, que le bon Dieu eſt bon!
Vous meſmes approuuaſtes ſon zele
Digne de Vous, & digne d’Elle,
Vous eſtiez ſans reſſentiment,
Sinon au vray, apparament.
Et là noſtre prompte obeïſſance,
Sembloit radouber cette offence,
L’oubly en eſtoit debité
Dans les chaires de verité:
Et apres tout cela, MADAME3
Vous auez pris vne autre game,
Et auez autrement chanté
Que vous nous auiez proteſté,
Non pas par la clef de nature,
Qui dedans cette conjoncture,
Vous auroit donné vn milieu
Pour vous accorder auec Dieu,
Et partager voſtre vengeance
Auecque voſtre conſeience:
Car en fin Paris inueſty,
Voſtre Royaume my-party,
Les Princes armez contre les Princes,
Le bouleuerſement des Prouinces,
Et tant d’autres ſujets d’horreur,
Qui prouiennent de ce malheur,
Nous font bien toucher noſtre playe,
Mais l’on prend tout pour vne baye,
Quant on vous voit à Sainct Germain
Demander nouuelles du pain:
Auſſi vn dit, Ce n’eſt pas elle,
C’eſt pluſtoſt la ville rebelle,