6
Ailoit à cheual quelquefois
Deſſus vn grand dada de bois,
Pour esbaudir ſa geniture,
Ou par faute d’autre monture,
Quoy que Monſieur à tour de bres,
Et ſçauant à quatre Caras.
Or pour retourner à mon conte,
eſt, MADAE, vne grande honite,
D’en vouloir à cette Cité
Qui beuuoit à voſtre ſanté,
Et qui faiſant vn Roy de febue,
Perdoit le vray, ce qui la greue;
Alors meſme qu’à petit bruict
Vous fiſtes vn trou à la nuict,
Et que ſans payer le loüage,
Touche Cocher, plions bagage,
Qu’on foüette droict aà̀ S. Germain,
Puiſque nous ſommes à demain.
Cependant c’eſt elle en perſonne,
Qui comme vne ſage Matrone,
A ſeule compatie à vos maux
Dedans le temps de vos trauaux,
Maudiſſant ces ombres malignes
Qui cachoient vos vertus diuines,
 Et choquoient voſtre authorité,
Soy diſans gens de probité,
Quoy que ce fuſſent des canailles,
Ou pour mieux dire des vrais diables.
Secondement ie dis de plus,
Et cela n’eſt pas ſuperflus,
Qu’elle a marqué en letrre rouge
Le iour que non pas dans vn bouge,
Mais bien dans le Palais Royal
Dieu vous deliura de tout mal,
Quand par ſa diuine aſſiſtance
Vous euſts vn ſucceſſeur de France,
Que du depuis on a nommé
LOV1S treize & vn, le Diu donné,