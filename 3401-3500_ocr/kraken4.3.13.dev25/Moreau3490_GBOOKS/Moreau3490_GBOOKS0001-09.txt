8
 Nous voyons meſme par la genereuſe reſponce
des vns, & par le diſcret ſilence des autres, que tous
ces Parlemens ne s’accordent pas touſiours en meſ¬
me ſentiment. Que ne conſiderant la Politique
que comme vn obiet hors de leur Sphere, à Paris on
l’enuiſage d’vne faç̧on, & par tout ailleurs on la re¬
garde d’vne autre, ce qui fait auſſi que vos iugemens
les plus eſclatans & les plus ſolennels, bien loin d’e¬
ſtre ſuiuis, ſe trouuent quelquefois directement
choquez & combatus par des Iugemens contraires
des autres Cours du Royaume. Et en effet quelle
ceremonie, & quelle pompe n’auez vous pas ap¬
porté à l’Arreſt celebre, & inoüy iuſqu’à cette heu¬
re, par lequel vous auez declaré Monſeigneur le
Duc d ’Orleans Lieutenant General de la France, &
donné ſous ſon Alteſſe Royale le commandement
des Armées à Monſeigneur le Prince; Et cepen¬
dant nous auons veu que cette nouueauté́ a parû̂ ſi
illegitime aà̀ tous les autres Parlemens du Royaume,
qu’au lieu de l’approuuer comme vous l’eſperiez, ils
l’ont rejettée d’vn commun accord, & defendu ri¬
goureuſement de la reconnoiſtre en l’eſtenduë de
leur reſors, en quoy celuy de Toulouſe meſme à teſ¬
moigné vne fermeté ſi grande, que bien que cet
honneur de la Lieutenance General fut apparem¬
ment tres-auantageux à ſon Gouuerneur qui l’auoit
accepté, ll n’a pas laiſſé de le condamner comme
vne entrepriſe deteſtable, & de declarer ceux qui
l’auroit appuyée ou fauoriſeée criminels de leze Ma¬
jeſté, toutes ces Compagnies & toutes ces Cours
non moins ſouueraines que la voſtre, nous faiſant
connoi¬