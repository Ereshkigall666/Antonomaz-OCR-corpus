6
pille, vous n’en ſeriez pas les peres pour cela.
 Que la vente des charges, dont l’abus augmente
à l’infiny, ne vous donne pas plus de droit que quad
elles ſe donnoient au pur merite, par commiſſion,.
par choix & Election gratuite, & pour les exercer
autant de temps qu’il plairoit au Roy, ce qui depend.
 encore du bon plaiſir ſeul de ſa Majeſté. Que les en¬
fans qui ſont entrez en la place de leurs peres, ne ſe
peuuent attribuer vne plus grande iuriſdiction, que
celle qu’ils ont receuë par droit d’heredité.
Que de ſe figurer que l’authorité ſouueraine reſi¬
daſt toute entiere en Noſſeigneurs du Parlement, ce
ſeroitvne viſion d’vn eſprit malade, & vne folie tou¬
te pure. Nous auous apris dés le berceau & ſucceé́
auec le laict cette veritable maxime, que le poinct
qui ferme la Couronne de France eſt indiuiſible.
Que les Roys ne doiuent, & meſme ne peuuent par¬
tager le droit & la gloire de l’Empire auec qui que ce
ſoit. Ou re que l’entrepriſe du contraire choqueroit
directement la Majeſté du Prince; ce ſeroit vn larcin
commis ſur les autres Ordres du Royaume, & vn dé¬
reglement prodigieux, qui offenceroit auſſi tous les
atres i arlemens.
L’authorité politique cſt eſtendü en tout le corps
de l’Eſtat, en telle ſorte qu’elle ne laiſſe pas d’eſtre
recueillie dans le Chefcomme tous les ſens ont leur
ſiege dans la teſte. C’eſt cette partie n aiſtreſſe &
Reyne de toutes les autres, qui en poſſede ſeule la
perfection & la plenitude. On a eu recours à̀ l’aiſem¬
blée des Eſtats Generaux dans les neceſiſitez, ou
dans les occaſions extraordinaires, comme au temps