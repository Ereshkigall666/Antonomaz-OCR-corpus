.0


ſeiſla à Monſieur le Due d’Orleans de metnẽ
ls Princes à̀ la Baſtille, & des’en rendre le Mai¬
ſtre, lors qu’on les ſortit du Bois de Vincennes:
C’eſt vn Conſeil dont il deuroit receuoir des
remerciemens, & non point des reproches. Il
vouloit empeſcher que le Cardinal ſe rendit Mai¬
ſtre des Princes, & qu’en les mettant, comme il
fit depuis en des places inaceeſſibles, & des cli¬
mats reculez, il ne fit enfin perir vne partie de la
maiſon Royale, apres auoir ruiné́ le peuple par
le nombre des Impoſitions & des Subſides.
 Comme Monſieur le Coadjuteur aymoit auſſi
la grandeur & la gloire de Monſieur le Duc
d’Crleans, qui l’honoroit de ſes bonnes graces,
il creut qu’il eſtoit de ſon ſeruice, quelque choſe
quien puſt arriuer, que Meſſieurs les Princes fuſ¬
ſent pluſtoſt redeuables de leur liberté à ſon AR.
qu’au Cardinal Mazarin, & que pour ſortir de la
priſon, ils ne peuſſent eſtre engagez à la prote¬
Ction de cét homme ſi hay du public.
Mais il faut aduoüer que les effects de l’ingra¬
titude ſont eſtranges, elle aueugle les hommes,
elle tourne toutes choſes en poiſons, elle cor¬
rompt, elle change meſme la nature, puis qu’elle
deſtruit ce qu’elle a de plus illuſtre & de plus no¬
ble, qui ſont les bienfaits.
 l’aduoü̈e que c’eſt vne grande queſtion au¬
jourd’huy dans le peuple, de ſçauoir, s’il n’euſt pas
eſté plus à̀ propos de chaſſerle Cardinal, & laiſſer