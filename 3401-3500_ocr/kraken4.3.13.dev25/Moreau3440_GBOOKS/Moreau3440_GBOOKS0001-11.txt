deſtournoient de mon iugement les craintes de quel¬
que euenement deſauantageux & funeſte. Enfin ie
¬ 
me ſuis mis à raiſonner ſur le gouuernement des Mi¬
niſtres qui auoient les affaires de noſtre Royaume en¬¬
tre les mains, & ie me ſuis imaginé ce que i’ay connu
depuis eſtre veritable, que leur mauuaiſe conduite, &
leurs concuſſions exceſſiues, pouuoient auoir cauſé
ces mouuemens, & fait prendre les armes aà̀ noſtre
peuple pour ſe deliurer de l’oppreſſion. Les ſermens
des Soldats qui iurent en ma preſence vne obeïſſance
fidele à leur Roy, les execuſent aſſez du crime de rebel¬
lion dont on tâ̂che de ſoüiller leur valeur. Tous ces
 ſouſleuemens ne tendent qu’à chaſſer vn Eſtranger
impudent, qui chargé des deſpoü̈illes de toutes nos
Prouinces, impoſe tous les iours encore des cruelles
charges à leurs habitans qu’il a reduis à la derniere ca¬
lamité. Ces tributs effroyables qu’on exige auec des
rigueurs incroyables de leur ſang & de leur ſueur, ne
ſont point employez à quelque preſſente neceſſité
des affaires, elles ſont en vn eſtat aſſez fauorable pour
obliger les enmemis pluſtoſt à la recherche de la paix,
qu’à de plus longs deſirs de guerre, mais ce traiſtre am¬
bitieux en rejette toutes les propoſitions, reſolu d’en¬
tretenir la durée de ſon iniuſte pouuoir par celle des
miſeres publiques, & de ſacrifier à ſa ſeule ſatisfaction
de regner, toutes les proſperitez de la France. Tant
de threſors dont il l’a toute eſpuiſée, ne ſuffiſent pas
à ſon auarice inſatiable, & par le tranſport qu’il a fait
de tant de millions en Italie, il ſemble n’auoir point
d’autre enuie que des’y procurer le moyen des’y baſtir
 Vn