Magiſtrats de Paris; ces Princes doüez d’vne vertu ſingulie¬
re ont rebutté ce perfide & criminel ennemy de l’Eſtat.
Le Cardinal Mazarin ſeul a faict tous ces outrages, ruiné
la pudeur des femmes & la virginité des filles, pillé les Egli¬
fes, profané les temples fait de la maiſon de Dieu vneretrai¬
te à̀ volleurs; ne luy en deſplaiſe, ce n’eſt pas ſuiure l’Euan¬
gile non plus que de deffendre de donner des viures à Paris à
peine de la vie, moins encore ’appeller les eſtrangers pour
opprimer Paris, les François qu’ils a corrompue ne deſirant
ſe ſaouler du ſang de leurs freres par des cruautez & inhuma¬
nitez innombrables.
Et neantmoins les François ſi miſerablement traittez les
larmes aux yeux & les ſanglots à la bouche, prient Dieu de
ſaire miſericorde au Cardinal des meurtres, vols, viols, in¬
cendies & ſacrileges commis ſous l’authorité du Roy luy
donner des Conſeils plus Chreſtiens & de retraicte à Rome
pour ſes ſeuretez, cependant ce faux Miniſtre minutte leur
perte. C’eſt donc à vous ſainct Pere qui eſtes l’aſtre auquel
Dieu départit les rayons de ſa lumiere pour la diſtribuer à
 tous ſes peuples de remedier à tous ces maux & par voſtre
prudence de liurer la France de cet ennemy & perturbateur
du repos public, luy faiſant enioindre par voſtre Nonce en
Ftrance l’execution des arreſts de la Cour & l’obeyſſance en¬
tiere à vos ſaints commandemens pour ren dre compre au
ſainct Siege de ſes déportemens luy faire faire penitence de
tous les maux par luy cauſez, par cette action ſi ſaincte, vous
ſerez comblé des faueurs du Ciel; & la France qui n’a plus
que la voix, verſera çontinuellement les prieres pour voſtre
proſperité & ſanteé.