7
à la France la deſolation & le mal-heur qui ſemble la mena¬
cer, n’ayant iamais eſté poſſible aux Eſtrangers de luy nuire
tandis qu’elle a eſteé vnie auec toutes ſes forces; & que nous
ſcç̧auons que l’exemple de voſtre Compagnie, l’authorité
qu’elle tient de Nous, la ſageſſe qu’elle apporte à diſcerner
la verité d’auec la ſuppoſition & l’application des remedes
qui dependent de la Iuſtice, peuuent nous ayder vtilement
au bien & au repos de l’Eſtat, & à empeſcher que nos Subjets
ne ſoient abuſez par les faux pretextes & par les artifices
que l’on met en vſage pour les ſeduire, tandis que Nous em¬
ployerons noſtre Perſonne & nos armes pour le deffendre
contre nos ennemis, & pour ranger dans le deuoir tous ceux
de nos Subjets qui s’en ſont eſloignez, Novs vovs
exhortons d’apporter tout ce qui dependra de vous pour le
maintien de cette vnion, pour le bien de noſtre ſeruice, &
le ſoulagemét de noſtre Peuple en cette occurrence; & pour
cette fi NVS VOVS MANDONS ET orRonNNoS treS¬
expreſſement, que toutes affaires ceſſantes & poſtpoſees, &
ſur les re quiſitions de noſtre Procureur General, vous ayez
à informer & faire informer en diligence de tout ce qui s’eſt
paſſé & qui pourra arriuer ſur l’entrée des Trouppes de nos
ennemis venans de Flandres ſous le Commandement dudit
Duc de Nemours, ſur la marche dudit Duc de Beaufort dans
nos Prouinces, auec les Trouppes qu’il commande au pre¬
judice des Ordres qu’elles ont euë̈s de Nous, d’aller & de¬
meurer dans leurs garniſons, circonſtances & dependances
deſdits faits, & aà proceder contre les autheurs & coulpables
deſdits attentats, & contre tous ceux qui auront fauoriſé
noſdits Ennemis & Rebelles ſelõ la rigueur des Loix de no¬
ſtre Royaume & de nos Ordonnances. Ce que nous pro¬
mettant de voſtre affection pour le bien de noſtre Eſtat &
de noſtre ſeruice, & de voſtre prudence & bonne conduite
ſur vne occaſion ſi importante; Nous n’adjouſterons rien
à cette Lettre, que pour vous aſſeurer que nous ne deſirons
rien d’auantage que de nous approcher de vous, pour ap¬
puyer par noſtre preſence l’authorité de noſtre Iuſtice, & de
66
1