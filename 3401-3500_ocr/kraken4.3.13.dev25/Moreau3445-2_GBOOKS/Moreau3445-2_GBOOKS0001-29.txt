

blables entrepriſes qui cauſent ſouuent le bouleuerſement des
Eſtats. Il fant que les Magiſtrats & les particuliers ſoient obli¬
gez de demeurer dans les bornes qui leur ſont preſcrites pour
leurs fonctions, ſansſe meſler de ce qui ne leur appartient pas.
Quand aux paſſeports que vous demandez pour vos Deputez,
& pour ceux des Compagnies& de l’Hoſtel de Ville, vous ſça¬
uez auſſi bien que moy les raiſons qui m’e mpeſchent de les ac¬
corder, ie ne les ay point refuſez, pour ceux du Clergé ie les
ay ofterts, pour ceux des Corps des Marchands & des autres
Corps de ma bonne ville de Paris, qui ne ſont point tombez dans
la deſobeiſſance, & n’ont eſté entraiſnez que par force dans
les deſordres qu’ils ſouffrent mais quand vous oſtez à ceux-cy la
hberte d’enuoyer vers moy, & que vous la demandez pour des
Oſficiers interdits & pour vn Corps de Ville, où les principaux
Chefs de la rebellion ſe ſont eſtablis par violence, vous faites pa¬
roiſtre que vous n’auez pas intention d’obtenir voſtre demande,
& que vons eſtes bien aiſe des obſtacles que vous y rencontrez,
puiſque vous ne prenez pas les voyes qu’il faut pour les éuiter.
Lors quevous aurez effectiuement ſatisfair à ce que ie vous ay
marqué par mes precedentes Lettres. Que vous aurez par ce
moyen laiſſé à vn chacun la liberté de r’entrer en ſon deuoir, ſui¬
uant la bonne diſpoſition que les habitans de madite Ville font
paroiſtre, & dont on auroit deſia veu les effects, s’ils n’auoient
eſté retrenus par l’appre henſion qu’on leur a donnée de nouuel¬
les violences. Ie verray de bon cœur ceux qu’on me voudra de¬
puter; mais il ne faut plus s’amuſer aux paroles, il eſt deſormais
temps de venir aux effets pour faire pronptement cefſer les
maux de l’Eſtat qi ſe va deſtruiſant, Autrement ie ſeray obli¬
ge d’y remedier par les voyes que Dieu a miſes en mes mains. Ie le
prie de tout mon cœur qu’il vous inſpire bie- toſt, ce que vous
deuez faire pour voſtre propre bien, & qu’il vous ayt mon On¬
cle, en ſaſaincte & digne garde. Efcrit à Compiegne le i. ioux
de Septembre iẽ5z.
Voſtre bien bon & affetionné Neueu.
Et plus bas,
De vpe c a vd.
LOVIS.