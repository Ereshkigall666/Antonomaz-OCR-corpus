 8
Ayant pour durer longuement
Beſoin du ſceau du Parlement,
Et de ces plumes ſouueraines
Qui rendent patentes certaines
Eſans quoy n’y a ſeureté
D’adnancer à ſa Majeſté.
Donnez vne ordonnance prompte,
Que parties viendront à compte
Si deuons, voulons en ce cas
Payer comptant les reliquas,
Que Iuſtice, qui nous lanterne
Contre ſeule bource decerne,
Veniat ou priſe de Corps,
Si bien que corde en ſoit dehors.
Aſſez ce nous eſt d’infortune
De donner toute noſtre Pecune
Sans eſtreencore comme Iobetz
Pendant d’oreilles de gibetz.
Et vous, Noſſeigneurs, des Enqueſtes
Qui grondez cõ̃mme des Tempeſtes,
Songez ſans ruër plus grands coups
Que ſommes hommes comme vous;
Que voſtre corps qui ſi haut clame,
Ceſſe de chanter noſtre game,
Suiuant l’exemple du Seigneur,
Qui ne veut la mort du pecheur.
Ayés compaſſion de toute
La famille de la Maltoute,
Aucuns de vous bien piaffans
Ont l’honneur d’eſtre ſes Enfans:
Du Ciel n’attirez la colere
En faiſant mourir voſtre Mere,
Et ſans deliberer ſauuez
La vie, à qui vous la deuez.
Pour voſtre ſang fermez la bouche,
Et qu’autre intereſt ne vous touche.
Faiſant ainſi vous ferez bien,
Et mieux encore, n’en faiſant rien.
es8
FIN.
1,3
4 



.é