
De pechner auec vne Dame,
A diouſtant peché ſur peché
Dont il ne ſe ſent point touché,
Il enuoye dans ta bouti que
Pour ſe ſeruir de ta pratique,
 Et commander à tes garçons
Des gaſteaux de toute; fa çons.
Dans ce malheur de conſcience
Il n’eſpargne point la deſpenſe,
Et deſpenſe plus en vn iour
Dans cet exercice d’amour
Qu’vn pere fol & miſerable
Ne deſpenſeroit à ſa table,
Bien qu’il miſt des biens à foiſon
Pour nourrir toute ſa maiſon.
D’autre coſté s’il a des filles,
Poupines, adroites, gentilles,
Qui ne demandent que le jeu,
La bonne chere, & le bon feu,
Et de chercher la camarade
Pour aller à la promenade,
Apres qu’elles ont fait deux tours,
Ou bienau mail, ou dans le cours,
Faut venir retrouuer la Mere
Pour faire auee elle la chere,
Ou bien aller voir quelque Grand,
Quelque voiſin, quelque parent,
Pour tuer le temps & l’enuie
De mener vne bonne vie;
On ne manque point auſſi-toſt
D’enuoyer chez toy Ie Heraut,
Et de te comraander de faije
Ce qui eſt propre à leur affaire.
Quantesfois de pauures marehands
B