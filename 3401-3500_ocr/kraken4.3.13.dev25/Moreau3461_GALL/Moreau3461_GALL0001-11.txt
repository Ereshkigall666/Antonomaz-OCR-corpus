8
Auſſi bien que de mon erreur.
Snf Pierre.
Ie ſçay bien que ie ſuis coupable,
Et que ma faute deteſtable,
Merite vne punition
Semblable à celle d’Ixion:
Partant i’ay conceu l’eſperance
Par vne grande penitence
D’appaiſer l’ire de mon Dieu
Que i ay renie en ce lieu.
Le bon Arron.
Si Iudas verſant tant de larmes
Qu’il a dans ſon cœur des allarmes,
I’eſpere qu ’en ce temps icy
Il obtiendroit de Dieu mercy.
Le muuas Larron.
Pour lenormité de ſon vice
Il doit eudurer vn ſupplice
Lequel dure erernellement
Alors ce iuſte chaſtiment
Luy fait voir & reconnoiſtre
Qu’il ne deuoit point eſtre traiſtre,
Iudas.
Au mauuais Larron ie m’accorde,
Maintenant il faut qu’vne corde
Soit mon ſalaire & mon loyer,
Ie ne ſcaurois pas mieux payer
L’excez de mon ingratitude
Qui m’oſte la Beatitude.
Helas ie n’auois point raiſon
e me ſeruir de trahiſon,
Qui fait qu’vn deſeſpoir m’arrache
Lavie du cœur & m’attache,
A labre dont pend vn licol
Qui me doit eſtrangler le col.
F IN