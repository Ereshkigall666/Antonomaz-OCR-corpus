20
cellence & de l’eminence Cardinalle, au deſplaiſir
d’eſtre priué de l’honneur des Conſeils du Roy, &
d’eſtre pour iamais banny de ſa Cour & de ſa preſen¬
ce: Enfin certe Remonſtrance, conclud que Noſ¬
feigneurs du Parlement s’excluent eux-meſmes du
bon- heur d’enſeelir dans la Pourpre Cardinalle
lettrs peines & leurs trauaux ſoufferts pendant les
iours les plus floriſſans de leur aage, dans la fatigu0
ennuieuſe & le penible exercice de iudicature.
Rechercher & rapporter toutes ces raiſons & tou¬
tes ces conſiderations, n’eſt- ce pas e tien eſpargiiet
pour bien fortifier vne cauſe, pour bien appuyer vne
deffenſe & pour bien ſouſtenir vn party? c’eſt com¬
battre des pieds, des mains & des ongles, enfin c’eſt
vouloir en ſuccombant ne laiſſer aucun moyen ca¬
pable de s’ayder, qui n’aye eſté bien & vtilementem¬
ployé; mais la Palme & l’honneur de la Victoire ſe
doit donner à la verlté & à la iuſtice de Noſſeigneur
de Parlement, qui en ſera à l’aduenir plusconſidere
& plus reſpecté qu’au parauant; d’autant que l’aſſi¬
ſtance de Meſſieurs les Cardinaux n’eſt aucunement
neceſſaire, meſme non conuenable, & quelquesfois
tres-prejudieiable aux Conſeils & aux Eſtats des
Roys: En premier lieu elle n’eſt pas neceſſaire, car
comme il a eſté dir cy-deuant, il ſe rencontre rare¬
ment des points de eligion & de Diſcipline Ecele
ſiaſtiques à regler & à decider dans les Conſeils du
Roy, puiſque le lieu deſtiné pour en arreſter les plui
iIms