18
par les mains de ſes Suiets, ces circonſtances me donnent
tant d’horreur que ie m’eſtime mal-heureux alors que
i’en ay meſime la penſée.
 Rendons noſtre diſpute plus douce, Monſieur, ne ſoüil¬
lons point noſtre raiſon dans des idees ſi ſales & ſi veni¬
meuſes. Ie veux penſer de vous qu’elles vous deſplaiſecnt
de la meſme ſorte qu’elles m’ont deſpleu; & que vous
eſtes bien faſché que le train de vos ſentimens m’aye pû
precipiter dans vn ſi funeſte diſcours. Pour n’yplus re¬
tourner, Monſieur, il faut que vous ceſſiez ces propoſi¬
tions, dont la pente s’y oncline, & que vous diſiez auec
moy que les Roys nec ceſſent pas d’eſtre Roys, encore
 qu’ils ceſſent d’eſtre bons, encore qu’ils deuiennent ty¬
rans, & qu’ils ont touſiours cette ſupréme authorite à la¬
quelle les Suiets ſont touſiours redeuables d’obeiſſance.
 Toutefois, comme il ſemble que condamnant les Su¬
iets à obir à leurs Roys, fuſſent-ils tyrans, ie poſe quelque
choſc d’iniuſte, il faut que ie die que cette obeiſſance
eſt conditionnelle; & que ie n’entend pas qu’on doiue
ſuiure les Loix de quelque ſuperieur que ce ſoit, ſi elles
ſont contraires aux Diuines, ou aux naturelles. Mais en
cette exception il ne faut pas auſſi qu’on s’imagine que
ie conſente au déthrônement ny au meurtre des Roys
pour cela. Ie ſç̧ay bien quelle reuerencenous deuons aux
volontez de Dieu, & aux enſeignemens de la Nature;
mais ie ſç̧aybien auſſi quelle fidelité nous deuons à nos
Souuerains. Ce ne ſeroit pas obeïr aux vnes que de reſi¬
fter aux autres; & comme ceux-cy ſont eſtablis par celles.
là, la moindre Maieſté lezée eſt vue offenſe qui choque
& qui irrire la plus grande. Que faut-il donc faire en ce
rencontre, s’il nefaut ny trahir le Ciel, ny combattre le
Prince, s’il ne faut ny deſobeir à Dieu, nyreſiſter au Roy
qui veut qu’on luy deſobeſſe? Ie vous ay deſia monſtré
par l’exemple de Sydrac, Miſac, & Abdenago ce qu’il
faut faire, quand on eſt entre les mains d’vn Roy ſi mal¬
heureux & ſi cruel. Il faut reſiſter iuſques à la fin par prie¬