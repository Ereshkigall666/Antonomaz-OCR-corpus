26
autres, il n’ya point d’apparence. Le Roy ne pourroit pas
eſtre oy dont le ſuiet ſe pourroit dire independant de
ſon authorité; & nous auons deſia prouué comme les
Peuples ſont ſuiects de leurs Princes ſans reſerue: Si donc
les ſuiets ſont priuez de cette independance qui ſe doit
rencontrer entre ceux qui font des ſermens de neceſſité
& d’obligation; il s’enſuit que le aoy n’en peur pas faire
aà ſes ſuiets, parce qu’il faut que cette independance ſoit
en cecluy qui recç̧oit le ſerment pour le rendre neceſſaire.
Ces veritez ne ſont pas difficiles à comprendre, Mon¬
ſieur, & vous ſç̧auecz bien que Dieu ne peut s’obliger aux
hommes d’obligation neceſlaire, ny leur faire ſe rment
qu’il ſoit obhigé de renir, s’il ne luy plaiſt, parce qu’il n’y
auroit nulle raiſon qu’il ſe contraigniſt, & s’il faut ainſi
dire, qu’il s’aſſuiettiſt & deuint redeuable à noſtre baſ¬
ſeſſe: La gloire de ſa Maieſté ſeroit diminuée par cét at¬
tachement qui lec rendroit ſouſmis à ſa creature; & veri¬
rablement cela ne ſe peut dire en nulle ſorte; il y a de la
contradiction dans cette penſée. Dieu ne ſeroit pas Dieu
s’il eſtoit obligé à quelque choſe, & cette obligation pre¬
ſuppoſeroit vne puiſſance au deſſus de la ſienne, à̀ laquel¬
le il ſeroit redeuable par ſa promeſſe. Il en eſt tout de
meſme des Royjs qui ſont l’Image de Dieu, & quiſont
des Dieux eux-meſmes en terre. Ils ne peuuent faire à
leurs ſuiets de ces ſermens qui ſeroient autant d’adueus
de leurs ſouſmiſſions enuers des perſonnes qui leur doi¬
uenteſtre infcrieures. A ce conte-là, me direz-vous, yn
Prince ne pourroit pas iurer aà̀ vn ſauetier, par ce que l’ex¬
treme difference de leurs conditions empeſche vn ſer¬
ment qui preſuppoſe vne égalité entre deux perſonnes
 iurantes. En cette occaſion, Monſieür, on ne doit conſi¬
derer d’autre condition que celle de ſuiet; tellement
que celle d’vn Prince & d’vn ſauetier en cette conſide¬
ration ſont égales: Auſfieſt-il vray que iamais le Prince
ne pactiſe auoec ceux du bas eſtage, en qualité de Prince,
comme le Roy ne peut iamais s’obliger au Prince ſon