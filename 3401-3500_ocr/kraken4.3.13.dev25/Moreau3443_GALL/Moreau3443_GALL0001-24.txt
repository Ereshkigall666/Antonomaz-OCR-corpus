22
mains, il ſemble que ie n’en excepte point ceux qui ſont
proprement & originairement tyranniques: Toutesfois
ce n’eſt pas mon ſentiment que nous deuions obeiſſance
à toute ſorte de violens Souuerains. Ceux qui ayans
eſté legitimement eſtablis, degenerent dans leur regne,
ne laiſſent pas d’eſtre touſiours puiſſans, auguſtes, vene¬
rables, encore qu’ils ceſſent d’eſtre iuſtes: Ils ont oceu¬
pé vn lieu duquel on ne tombe que par violence, com¬
me on n’arrache les choſes naturelles de leur lieu que par
contrainte, & quiconque les precipite du thrône où ils
ſont montez, fait comme vn autre Phaëton qui outrage
toute la Nature, en faiſant tomber le Soleil. Auſſi ne me¬
rite t’il pas moins que luy les coups de foudre que Iupi¬
ter, que le Dieu vengeur lance ſur les teſtes criminelles.
Mais celuy qui de particulier ſe veut faire Souuerain, qui
deſole le païs de ſes voiſins, qui ſans ſucceſſion, ſans éle¬
ction, ny ſans aueun autre eſtabliſſement legitime veur
ſe rendre le Maiſtre de ceux qui ſont ſes égaux, veut
vſurper leurs biens & leur franchiſe, veut prendre empi¬
re ſur leurs vies, comme il fait ce qu’il n’a Droit de fai¬
re en nulle ſorte, ie n’entends pas qu’on luy doiue au¬
cune obëſſance. le croy qu’il eſt du deuoir des perſecu¬
tez de ſe deffendre, & meſme de punir vn tel perſecu¬
teur: Auſſi eſt-ce ce qu’ont fait pluſieurs peuples ſur leſ¬
quels s’eſt voulu éleuer la tyrannie: Deux Brures l’ont
genereuſement executé deux fois à Rome: Hercules l’a
fait par toute la terre. Timolcon, Dion, Aaratus ont cha¬
ſtié tous ces vſurpateurs dans la Grece; & ſi l’on en auoit
autant fait aux Turcs dans les commencemens de leur
tyrannie, ils ne ſeroient pas auiourd’huy à ce poinct de
pniſſance redoutable qui fait fremir de terreur toute
l’Europe. quelques-vns ſur ce ſuiet demanderoient ſi vn
tyran ne peut pas deuenir legieime Prince, & ſi l’on n’eſt
pas obligé de luy obeir, quand il eſt deuenu tel ou par la
douceur de ſon regne, ou par quelque autre moyen qui
l’authoriſe. La choſe eſt indubitable & ſans controuerſe: