Car premierement comme en la Nature les choſes vio¬
 lentes ne ſont pas durables, & que quand on en voin
ſubſiſter longuement, on conclud qu’elles ſont naturel¬
les; de meſme au gouuernement des Eſtats, quand vn
vſurpateur regne pluſieurs années, ou par luy, ou par ſes
Succeſſeurs, il y a grande raiſon de dire qu’il eſt legitime
Souuerain, que cette longueur de regne eſt vne marque
de l’approbation Diuine, du conſentement des hom¬
mes, & de ſtabilité de ſon eſtabliſſement qui eſt deue¬
nuë comme naturelle, s’eſtant renduë conforme à la Na¬
ture. Apres c’eſt qu’vn tel vſurpateur peut fairo des con¬
queſtes dans leſquelles il eſt maintenu par les peuples
meſmes conquis. Quelquefois il eſt declaré Roy, apres
auoir agy en tyran; & lors que les ſuiets de leur propre
mouuement n’ayans point de Roy, de leur vainqueur
S’éliſent vn Prince, ce vainqueur deuient auſſi-toſt le¬
gitime. De cette ſorte il ne faut pas douter qu’on ne ſois
obligé de leur obeir, & qu’on ne leur doiue tout l’hon¬
neur qu’on eſt oblige de rendre aux puiſſances Souue¬
raines.
Vous me direz: maiss’il re deuient Tyran, mais s’il vio¬
le nos franchiſes & les paroles qu’il nous a données, ne
retournons-nous pas aà̀ noſtre liberté premiere, & ne pou¬
uons-nous pas l’oſter du Thrône où il ne s’eſt éleué que
par noſtre grace? Non, Monſieur, nous ne pouuons pas,
quoy qu’il change, changer les liens de noſtre raiſonna¬
ble ſeruitude. Mais pour iuger de cecy plus aiſément, il
faut comprendre que iamais ce n’eſt les Suiets qui font
le Roy. Quand ils l’éliſent, c’eſt bien vne marque de ſa
vocation legitime, mais non pas de la puiſſance de ceux
qui éliſent. Si les Suiets communiquoient l’authorité au
Roy, il n’y a point de doute qu’ils l’a luy pourroient oſter,
il n’y a point de doute qu’ils pourroient faire des condi¬
tionsen la luy donnant, & l’en priuerquand il ne les au¬
roit pas obſeruées, il n’ya point de doute qu’ils pourroient
le punir de ſes crimcs: car comme la luſtice reſide où eſe
4 8