Les funeſtes effets d’vn Conſeil Tyranique.
I’apprens de l’Vniuers l’eſtrange ſentiment,
Que tous les peuples ont de ton gouuernement,
Dont la ſuitte fait voir aux deſpens de la France,;
Ce que peut la malice auecque l’ignorance:
Par mille trahiſons ton eſprit corroimpu
Accorde aux ennemis ce qu’eux meſmes n’ont pû
Tant d’argent diſſippé, tant de Villes renduës,
De deſſeins auortez & de forces perduës,
De iuſtes en exil, de Grands empriſonnez,
De coquins agrandis de peuples ruinez,
Font voir par le ſuccez au deſſein tout contraire,
Que tu fais plus de mal que tu n’enpenſes faire:
Mais pour ces beaux exploits que l’on chante en tous lieux
Ne croy pas meriter le nom d’ambitieux,
Ce titre pour tes faits ſemble auoir trop de gloire.
Et fauoriſeroit ton infame memoire;
Le deſir de l’honneur ne t’a iamais porté,
Aux aueugles excez de ta temerité,
Mais celuy des treſors, des feſtins & des femmes,
Et d’autres voluptez auſſi viles qu’infames,
Vn nom ſeul ne peut pas exprimer tes deffauts,
Chacun t’en donne autant que tu commets de maux,
L’on te nomme vn athée, vn ſacrilege, vn traiſtre,
Vn auare, vn paillard, vn voleur de ton Maiſtre,
Vn fourbe, vn ignorant, vn cruel, vn poltron,
Vn bardache iadis, à preſent bougeron,
Ce ſont là les beaux noms que la fidelle hiſtoire,
Fera ſeruir vn iour d’Eloge à ta memoire.
De ces crimes ſi grands l’amas prodigieux,
Charge ſi peſamment ton chef audacieux,
Que ta grandeur fondée en ma ſeule perſonne,
Va fondre tout à coup puiſque ie t’abandonnes
Mais en vain tu pretends d’vn horrible attentat,
De perdrc ente perdant les reſtes de l’Eſtat,
Armant pour ta deffence vn frerc contre vn frere,
Vn pere contre vn fils, vn fils contre ſa mere,
A ij