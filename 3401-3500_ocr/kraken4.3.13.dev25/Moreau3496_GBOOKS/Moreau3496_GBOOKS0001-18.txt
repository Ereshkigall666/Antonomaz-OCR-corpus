21
ie ms laiſſay emporter aux’ perſuaſions- demon frere & de tous
mes amis qui eſtoient lqrs à Nantes, la puiſſance deſquels euſt
eſté trop foible pour me faire faire le voyage de Blois, ſi mon
frere m’euſt fait cognoiſtre auune cognoiſſance en embarras
dans les broüilleries dernieres. de la Cour. Pouuant aſſeurer
Votre Meieſté comme ſi’i’eſtois deuant Dieu, que de es affai¬
res là ie n’ay iamais eu aucu ne cognoiſſance que dece qui eſt
contenu en cette declaration non plus que ie n’ay eu nulle in¬
telligence directement ou indirectement auec les Eſtrangers,
les Huguenots, ny Monſieur do Soubize, tant en ce qui eſtoit de
ſon deſſein de Blauet qu’ailleurs: & au cas que l’on puiſſe prou¬
uer le contraire iuridiquement & deuant mes iuges naturels, ie
me ſoubſmets dé́s à preſent à toutes ſortes de punitions, & ad¬
uoüe qu’il ne s’en ſçauroit en ce cas trouuer d’aſſez grandes.
Voyla,SIRE, le reſultat que i’ay fait de l’examen des fautes que
i’aypeu commettre non ſeulement par mes actions, mais meſ¬
e mes par mes penſées; dequoy ie demande tres-humblement par¬
don à Voſtre Maieſté, apres l’ingenuë, franche & e ntiere
confeſſion que ie luy en fais, comme à la viue image de Dieu en
terre, duquel elle en a autant eſſayé d’approcher des actions qu’il
eſt poſfible à l’humanité, & particulierement & principalle¬
ment en vne clemence & bonté naturelle qu’elle a fait paroiſtre
iuſques à cette heure. Ce qui me fait plus hardiment ſupplier
Voſtre Maieſté en toute humilité qu’il luy plaiſe ſe ſouuenir de la
memoire du feu Roy HEnRY L GRa n, du glorieux tiltre
qu’elle me donne, m’aduouant pour ſon frere, & en ces conſide¬
rations me vouloir accorder ma liberté, que ie ne demande que
pour ſacrifier aux pieds de voſtre Maieſté, & pour empeſcher
l’entiere ruine de ma pauure & deſolée famille, qui eſt ineuita¬
ble, ſi V. M. fait ſon œuure imparfaite, en retenant priſonnier
celuy à qui elle a pardonneé & donné ſa grace: Ie ne peux eſpe¬
rer ce bien que de ſa bonté, aduoüa nt par tout que ſi le feu Itoy
m’a donné́ vne fois la’vie en me mettant au monde, Voſtre Ma¬
ieſté me la donnera deux fois, l’vne par ſa grace & ſon pardon,
l’autre par ma liberté, puis que la priuation de celle cy m’em¬
peſche la iouiſſance de celle là: & qu’à tout cela i’adiouſte l’ex.
tremité de la maladie à laquelle ie ſuis re duirt. Fait au Donjon
du bois de Vincennes ce ſeizieſme lanuier mil ſix cens ving¬
ſept.

 .
¬