aacaeaaa
4
cer de deçà ſans aueun obſtacle, ledit ſieur de Belliere
auoit détaché trois ou quatre mil hommes du corps
qu’il commandoit, & que le meſme iour que mes Ar¬
ḿes entrerent dans Xaintes, ils en eſtoient partis pour
me venir trouuer. Ce ſuccez me donne deux grands
auantages; d’vn coſté il facilite la priſe de Taillebourg
& aſſeure le repos de la Xaintõge, & de l’autre il me per¬
met de groſſir l’Armée que ie fais eſtat d’auoir aupres de
ma perſonne, d’vn corps aſſez conſiderable; ie ne laiſſe
pas en l’attendant de m’auancer auec ce que i’ay de for¬
ces pour m’approcher des lieux où ie croiray ma preſen¬
ce neceſſaire, tant pour empeſcher les progrez de cette
Armée ennemie, que pour aſſeuret mes bons Sujets, &
les fortifier dans les bonnes intentions qu’ilsont pour
mon ſeruice. C’eſt ce que ie deſire que vous faſſiez en¬
tendre au Corps de mabonne Ville de Paris, & à ceux
qui s’intereſſent dans la proſperité de mes affaires; Et
que vous les exhortiez tous de ſeconder mes bonnes in¬
centiõs par les effets que ie me promets touſiours de leur
fdelité: Cependant ie prie Dieu qu’il vous aye, Mon
Couſin, en ſa ſainte garde. Eſcrit à Blois le ſeiziéme iour
de Mars mil ſix cens cinquante-deux. Signé, LOVIS.
Et plus bas, DE GVENEGAVD.
t ſur la ſuſcription,
A mon Couſin le Sieur de L’hoſpital, Ma¬
reſchal de France, Gouuerneur & mon
Lieutenant general en ma bonne Ville,
Preuoſté & Vicomté de Paris.