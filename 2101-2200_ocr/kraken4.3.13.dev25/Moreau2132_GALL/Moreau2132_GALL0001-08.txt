4
rinthes, où il n’y a perſonne qui vous prenne par la main que
pour vous embaraſſer.
Manile ſçait mieux les meſures des vers que celles du Ciel.
Ptolomée eſt obſcur & peu aſſeuré en la pratique. Iules Fir¬
mique a plus de latin que de raiſon, s’eſtant fait Aſtrologue
par le deſeſpoir de la iuriſprudence; la plus-part des Arabes
ſont extrauagans en leur penſées, & hydeux en leur ſtyle.
Cardan eſt plus hardy que veritable, & nous meine par des
chemins inacceſſibles, où il s’eſt extrement fouruoyé tout le
premier, apres auoir employé cent heures ſur lHoroſcope
d’Eduard Roy d’Angleterre, ſi malheureuſement, qu’il cher¬
che vn Roy bien auant dans la vie, qui n’en fiſt toutesfois que
ſaluer les portes. Pontan parle des Aſtres en Ciceron auec vn
beau langage & peu de fondement. Leouice & Pezel ſuiuent
le grand chemin des autres, Iunctin dit tout & ne dit rien.
Ce ſeroit choſe ſuperflü de combattre cet art par l’ Eſcri¬
ture, par les Peres, par les conciles, par les bulles des Papes,
& par les loix qui l’ont tant de fois condãné comme preiudi¬
ciable à la Religion, à l’Eſtat, à la vie ciuile, s’il n’eſt extreme¬
ment bien meſnagé. Ie me contente de vous dire que puiſque
ils nous attaquent par les experiences, ie lesferay experimen¬
ter à l’ouuerture du premier Horoſcope, qu’ils ne ſçauront
aſſeurement. ſila perſonne eſt maſle ou femelle, morte ou vi¬
ue, riche ou pauure, ſç̧auante ou ignorante, bonne ou mau¬
uaiſe, heureuſe ou malheureuſe, & s’ils ſe meſlent de luy
marquer ſes temps, il ne le pouront faire qu’auec la perte de
leur reputation.
A tout cecy on reſpond, que l’experience l’emporte par
deſſus la raiſon, & qu’il ſuffit de dire qu’il y à de grands Aſtro¬
logues qui ont fait tout fraiſchement des pre dictions mer¬
ueilleuſes ſur les euenemens de cette année. Il eſt aiſé de re¬
partir ſur ce point, que s’il arriue vne vraye pre diction par ha¬
zard entre mille fauſſetez, on releue cette ſeule verité appa¬
rente, ſans faire mention de la grande quantité de menſon¬
ges qui l’ont pr ecedée, & qui la ſuiuent. Outre que ces de¬
uins ont des ſoupleſſes & des artifices de pre dire les choſes
arriuées, comme ſi elles eſtoient encore à venir, ſoit qu’ils
 5
 