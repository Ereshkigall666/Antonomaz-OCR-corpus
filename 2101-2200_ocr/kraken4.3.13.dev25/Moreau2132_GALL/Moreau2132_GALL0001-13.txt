4
93
.
humaines permettent, ne ſoit vne ſcience tres-extellente,
quandil ny auroit autre choſe que de reconnoiſtre les ſecret¬
tes & admirables liaiſons que nous auons auec le Ciel,
dans les inclinations des hommes, & dans les choſes qui
re gardent l’eſtat du corps, ce ne ſeroit pas peu de choſe.
Quand elle ne feroit autre profeſſion que de predire les
dſpoſitions de l’air & du temps, c’eſt vne ſcience d’An¬
ge, dont les Roys & les Philoſophes ont fait gloire; mais el¬
le e ſt tous les iours extremement des-honnorée par vn tas de
broüillons qui font eſtat d’eſcrire des Almanacs, ſans ſça¬
uoir le cours d’vn ſeul Aſtre, de ſorte qu’ils nous renuerſent
tout le Ciel en leur idée, ils ne peuuent produire autre choſe
que ce qu’ils ont conçeu ſans eſtude, & ſans iugement, pour
entretenir ainſi la credulité du petit peuple. D’autres ſç̧a¬
uent quelque choſe aux eſtoilles, mais ils s’atachent trop à
ces maiſons, ces Seigneuries, & ces dominations des planet¬
tes qui ſont imaginaires & qui les trompent inceſſamment.
Ily a vne Aſtrologie plus ſçauãte & plus naturelle, qui ne ſe
contente pas de ſuiure le leuer & le coucher des eſtoilles fi¬
xes, les routes du Soleil & de la Lune, l’application des Pla¬
nettes, mais conſidere auſſi les climats, les vents, & toute la
diſpoſition de lanature iriferieure dont elle tire des conie¬
ctures fort iudicieuſes & fort loüables; i’en ay veu qui pre di¬
foient la ſerenité, les pluyes & les orages, à iour nommé ce qui
eſt merueilleux dans vne ſi grande abondance de cauſes qui
ſe retreuuent en cette conſideration, & dans vne ſi profonde
difficulté qui naiſt de l’inconſtance tres variable de l’air.
Mais ily a certains eſprits ignorants en ce meſtier & fort
opiniaſtres, qui contrarient les predictions de l’Aſtrologie, &
ne penſent pas qu’onleur prediſe rien, ſi on ne leur compte
preſque les goutes de pluyes qui doiuent tomberauiour aſ¬
ſigné, & ſi on ne leur ſpecifie le moment de leur cheute: &
d’autres par vn eſprit de contradiction nient qu’il y ait tem¬
peſte lors que les eſclairs leur donnent dans les yeux, & que
les tonnerres grondent dans leurs oreilles, & que la pluye
tombe de tous coſtez: i’approuue fort ce temperament de rai¬
ſon qui ne donne pas tout aux Aſtres, & auſſi qui ne leur oſte
pas tout ce que Dieuleur a donné.