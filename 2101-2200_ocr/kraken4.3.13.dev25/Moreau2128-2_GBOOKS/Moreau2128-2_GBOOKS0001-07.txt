le ſeruice, & contre la gloire de Dieu.
Voſtre Alteſſe doit dire à ſa Maieſté qu’elle rendra
compte deuant Dieu de tous les mal-heurs d’vne guerre
iniulte qu’elle a cõmandée, & que s’il prend tant de ſoin
de ſes creatures, que de compter iuſques à leurs cheveus,
il nes’en eſt perie aucune, il n’y a point eu de femmes ny
de vierges violées, dont il n’ait remarqué le nome &
comme elle eſt la gardienne du troupeau qu’il a fait nai¬
ſtre dans la France, ce ſera à elle à luy répondre de tou¬
tes ſes oüailles, iuſques à la derniere, & iuſques au moin¬
dre brin de leur toiſon; c’eſt à dire de leurs biens. Ie ne
puis tenir mes larmes quand ie conſidere auec quelle re¬
putation de pieté elle a veſcu dans la condition de Rey¬
ne, ou elle n’auoit aucune charge que de la conduite, &
d’autre devoir que l’exemples parce que les Rey nes ne
regnent point en France, que par le mal-heur de l’enfan¬
ce d’vn Roy leur fils, quand on les eſtime capables de
gouverner l’Eſtat.
 Ie croyois que Dieu nous vouloit delivrer des calami¬
tez qu’il répand ordinairement ſur les ſujets d’vn Roy
enfant; tout le monde eſtoit dans ce ſentiment; mais le
mal vient aſseuré́ment de noſtre confiance. L’on ny a
point apporté́ les ordres neceſſaires, & quand ſa Maje¬
ſté receut cette charge du miniſtere, ce devoit eſtre ave
des conditions de Iuſtice, qu’elle ne pouvoit refuſer. Il
falloit punir les crimes de l’autre regne, & purger la
Cour & le Conſeil de ces monſtres d’ambition & d’a¬
varice, qui ne reſpiroient que le feu & le ſangi puiſqu’ils
auoient violé la ſainteté de la dignité Royalle par des
entrepriſes plus que tyranniques; l’on devoit preveoir
qu’ils paſſeroient au de là du pouvoir de la Regence, &
.