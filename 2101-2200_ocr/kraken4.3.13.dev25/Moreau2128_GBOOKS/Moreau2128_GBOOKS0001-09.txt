8
l’vſure que les Lombards y avoient exercée autresfois,
& pour laquelle ils en avoient eſté chaſſez. Elle fav oriſa
les partis mieux nommez maletotes, & Marie de Mede¬
cis nous amena le Marquis d’Ancre, dont le nom eſt aſ¬
ſez noir, & l’inſolence trop recente, & la fin trop tragi¬
que pour en dire d’avantage.
Le Cardinal de Richelieu, l’vn de ſes Miniſtres & de
ſes diſciples, a eſlevé le Cardinal Mazarin, qui a receu
ſon ame & ſon genie à ſon dernier ſouſpir, à la mode
des anciens, qui expiroient dans la bouche de leurs pro¬
ches. Ce poiſon & cet air infecté eſt comme rentré dans
le centre de l’Iralie, d’ou il eſtoit party: ce bouc emiſſai¬
re chargé de toutes les maledictionde l’Europe, heri¬
tier de l’eſprit, des imprecations, & u funeſte employ
de ce tyran, a continué́ ſes violences avec les meſmes Mi¬
niſtres du defunts apres que la Royne pour noſtre mal¬
heur l’eut choiſy pour nous gouvernener ſous l’authori¬
té deſa Regence, & que l’on l’eut permis par vne laſ¬
che condeſcendance, au lieu de le renvoyer auſſi viſte
qu’il eſtoit venu, pour le mal-heur de l’Eſtar, ll arriva
en France comme poſtillon, ill falloit qu’il retournaſt en
poſte; mais ie ne ſçay où, car il eſt criminel à Rome, il
eſt traiſtre à la Sicile ſa patrie, & au Roy d’Eſpagne ſon
Maiſtre & ſon Prince naturel; il le faloit exiler dans vne
iſle deſerte, comme vn autre Philochtete.
Nos ſages fols, ce font nos politiques humains, & non
Chrétiens, ont creu qu’il n’eſtoit pas mal à propos qu’il
ſe trouvaſt vn tiers pour balancer le party de deux Prin¬
ces à la Cour, dont l’vn eſtoit plus authoriſé par ſa naiſ¬
ſance, l’autre autant conſiderable par le credit qu’vne
Valeur extraordinaire, & vne perpetuelle bonne fortu¬
 ne luy