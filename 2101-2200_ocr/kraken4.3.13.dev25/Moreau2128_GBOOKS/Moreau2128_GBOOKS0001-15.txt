T4
Ciel dans des mains ſanglantes, cette ſainte virginite,
que les Loix de Dieu & de l’honneur les obligẽt de gar¬
der plus cherement que leur vie, qu’il ne leur eſt permis
de perdre volontairement, que pour la conſervation de
 ce threſor.
Vous y eſtiez, mon Dieu, vous qui eſtant homme avez
 chaſsé́ du Temple les marchands. Pourquoy Dieu &
homme tout enſemble, n’avez-vous point exterminé
cette race maudite, qui n’a point eu d’horreur non plus
qu’en ont les démons, ny d’honneur pour voſtre S. Sa
crement expoſeé ſur les Autels, ils l’ont renverſé du San¬
ctuaire pour faire place à ces miſerables victimes, ils l’õt
foulé aux pieds. Vous faiſiez deſcendre le feu du Ciel
pour allumer les ſacrifices des Iuifs, quene l’anciez vous
voſtre foudre pour conſommer ces Hoſties divines &
humaines, pour bruſler à meſme temps ces bourreaux,
ces corps encor purs, & le temple qui ſervoit de theatre
à cette profanation, & que l’on ne peut auſſi bien purger
que par ſes cendres. Le viol d’vne Dame Romaine,
mais Payenne, & qui n’avoit de pudicité que par vn re¬
ſpect mondain, a fait briſer vn throſne legitime: vous
avez authoriſé l’eſtabliſſement d’vneRepublique par la
iuſte vengeance d’vn crime commis, non par vn Roy.
mais par ſon fils. Vn tyran eſtranger, & qui porte moins
dignement la marque de Prince de l’Egliſe, que ceux
qui portent le Turban, ſera-il la cauſe impunie de la plus
horrible cruauté dont la France ait des exemples? Ses
anceſtres vous ont crucifié, n’eſt-ce point aſſez de voſtre
ſang & de ſes crimes particuliers, & peut-il pis faire pouxr
meriter vne nort cruelle, puiſque tous les tourmenes
Aque la Sicile ingenieuſe eſupplices, pourroit encor ai¬