L:
¬
1
1
1
ont deſerte noſtre ſeruice ont eſté joints, & auiec lequel
il a mandé auDuc de Rohan qu’il luy donneroit ſecours con¬
tre nos forces; ce qui a fait tenir ferme à̀ ce dernier dans ſa
reuolte, & luy a donne l’audace d’exercer vne infinité́ de
violences dans noſtre Ville d’Angers contre nos principaux
Officiers & Subjets, de qui la fidelite auroit des-ja eu ſon ef¬
fect pour noſtre ſeruice ſans cette contrainte. Et il arriue
de-là que noſtre Perſonne & nos forces eſtãs occupées pour
la reduction d’vne Ville ſi conſiderable, que l’on ne ſçauroit
laiſſer dans le ſouſleuemét ſans mettre en peril tous les Pays
voiſins; Nous n’auons peû marcher iuſques à̀ preſent com¬
me nous l’aurions deſiré ſur toutes choſes, pour garantir no¬
ſtre pauure Peuple du pillage & des maux, que les Eſpagnols
conduits par les François ennemis du bien & du repos de
leur patrie luy peuuent faire ſouffrir,s’il n’y eſt promptement
pourueu. Apres cela ce que nous ne pouuons conceuoir,
& que noſtredit Oncle le Duc d’Orleans ſoit eirconuenu par
ceux qui ont tramé cette inuaſion, iuſques à ce point que de
l’auoir porté à aller dans voſtre Compagnie pendant que ces
choſes ſe paſſent dans le public, pour eſſayer de vous perſua¬
der que ces Trouppes qui viennent de Flandres ont eſté ti¬
rées de celles que le Duc de Neuf-bourg auoit miſes enſem¬
ble ſur ſes differends contre le Marquis de Brandebourg;
Qu’elles ſont compoſees d’Allemans, & de meſme ſorce que
celles qui ont eſté depuis peu amenées à noſtre ſeruice, com¬
me ſi l’on pouuoit comparer des Corps de Trouppes que
nous entretenons depuis long-temps pour la pluſpart, Et
dont ceux qui ont eſte leuez depuis peu ont eſté aſſemblez
par noſtre exprés commandement, & ſont preſentement
agiſſans prés de Nous ſuiuant nos Ordres, à des Corps
eſtrangers ſoldoyez de l’argent d’Eſpagne, & à deſſein d’en¬
trer dans noſtre Royaume à l’inſtance du Prince de Condé &
de ceux de ſon Party declarez criminels de leze Majeſte, afin
de rauager nos Prouinces, & de partager noſtre Eſtat, s’il
Ieur eſtoit loyſible. Et d’autant qu’il n’y a que de la diuiſion
des membres d’auec leur Chef & leur Roy, qui puiſſe cauſer