4
les faire executer en ce quivous concerne: Lt quoy que nous
eſtimiõs bienque faiſant ce quieſt raiſonnable & poſhble pour
leſlits Princes, ils s’y accommoderont. Toutefois cõ̃me nous
n’auons point de certitude de leurs ſentimensſur ce ſujer; nous
auons bien voulu faire cette Lettre, par l’aduis de la Reyne
Regente noſtre tres honoŕe Dame & Mere, pour vous teſ¬
moigner & aſſeurer que noſtre reſolution eſt, à l’égard de tou¬
tes les Compagnies Souueraines, & de toute noſtre bonne
Vlle de Paris, de continiier à faire plainement & entiermét
executer ledit Traité de Ruel, quant bien leſdits Princes, &
ceux qui les ont ſuiuis n’en voudroient pas conuenir, & que
uous feront retirer toures nos Trouppes de tous les qurtiers
qu’elles occupent aux enuirons de Paris, au meſme irſtãt qe
celles qui ſont ſous la charge des Princes ſeront licentiées, ne
retenant les noſtres de par deçà, que pour empeſcher qu’ils
n’entreprennent aucune choſe contre noſtre ſeruice: Et ne
ſouhaittant rien auecplus d’affection, que de voir la Campa¬
gne libre & ſoulagée en toute maniere, ainſi que noſtre bon¬
ne Ville de Paris dans l’abondance & le repos entier, à quoy
nous vous exhortõs de trauailler, & vous employer en tout ce
qui dépendra de vous, ſelon que vous jugerez aſſez qu’il con¬
uient au bien public, & à celuy de noſtre ſeruice. C’eſt pour¬
quoy nous ne vous en ferons celle- cy plus expreſſe ny plus
longue, ſinon pour vonus aſſeurer que vous ne ſç̧auriez faire
choſe qui nous ſoit plus agreable. Donné à S. Germain en
Laye le trentiéme Mars mil ſix cens quarante-neuf. Si¬
gné, LOVIS. Et plus bas,DE GVENEGAVD.
Et ſur la ſuſcription eſt eſcrit;
A nos amez & feaux les Gess tenans nostre Cour des
Aydes de Parus,