
l
les faire executer en ce qui vous concerne: Et quoy que nous
eſtimiõs bienque faiſant ce qui eſt raiſonnable & poſſible pour
leſlits Princes, ils s’y accommoderont. Toutefois coõme nous
n’auons point de certitude de leurs ſentimens ſur ce ſujet; nous
auons bien voulu faire cette Lettre, par l’aduis de la Reyne
Regente noſtre tres honorée Dame & Mere, pour vous teſ¬
moigner & aſſeurer que noſtre reſolution eſt, à l’egard de tou¬
tes les Compagnies Souueraines, & de toute noſtre bonne
Vlle de Paris, de continier à faire plainement & entieremét
executer ledit Traité de Ruel, quant bien leſdits Princes, &
ceux qui les ont ſuiuis n’en voudroient pas conuenir, & que
nous feront retirer toutes nos Trouppes de tous les quartiets
qu’elles occupent aux enuirons de Paris, au meſme inſlãt que
celles qui ſont ſous la charge des Princes ſeront licentiées, ne
retenant les noſtres de par deçà, que pour empeſcher qu’ils
n’entreprennent aucune choſe contre noſtre ſeruice: Et ne
ſouhaittant rien auec plus d’affection, que de voir la Campa¬
gne libre & ſoulagée en toute maniere, ainſi que noſtre bon¬
ne Ville de Paris dans l’abondance & le repos entier, à quoy
nous vous exhortõs de trauailler, & vous employer en tout ce
qui dépendra de vous, ſelon que vous jugerez aſſez qu’ilcon¬ j
uient au bien public, & à̀ celuy de noſtre ſeruice. C’eſt pour¬
quoy nous ne vous en ferons celle- cy plus expreſſe ny plus
longue, ſinon pour vous aſſeurer que vous ne ſçauriez faire
choſe qui nous ſoit plus agreable. Donné à S. Germain en
Laye le trentiéme Mars mil ſix cens quarante-neuf. Si¬
gné,LOVIS. Et plus bas,DE GVENEGAVD.
Et ſur la ſuſcription eſt eſcrit;
 nos amez & feaux les Gens tenans noſtre Cour des
Aydes de Parus.
¬¬.