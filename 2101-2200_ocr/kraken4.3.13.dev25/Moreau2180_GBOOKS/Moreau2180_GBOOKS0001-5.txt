2.
fin recogneu que nos ennemis auoient encor des eſpe¬
rances ſecrettes de veoir renouueller les mouuemens
paſſez dans noſtre Royaume, & de reſtablir leurs affai¬
res par cette voye qui leur faiſoient mépriſer toutes pro¬
poſtions de Paix: en ſorte qu’il eſtoit abſolument ne¬
ceſſaire de leur faire ſentir derechef qu’ils ne peuuent
 attendre que du domage en continuant la guerre con¬
tre la France, & qu’il n’y auroit rien ny au dedans ny au
dehors qui l’a peut empeſcher de combattre l’Eſpagne
auec aduantage, comme (graces a Dieu élle l’a preſ¬
que tousjours fait iuſques icy. Si bien qu’apres auoir
donné quelque repos à nos troupes, & ne voulant plus
les laiſſer à chiarge à noſtre frontiere, ny à aucunes des
Prouinces de noſtre Royaume, Nous nous ſommes ad¬
uancez de deça en perſonne, accompagné de noſtre tres
cher & tres amé Oncle le Duc d’Orleans pour reſoudre
auec luy ce que nous aurions à executer, & donner cha¬
leur à l’employ de nos armées de Flandres, de Luxem¬
bourg: & auſſi toſt qu’elles ont peu eſtre aſſemblées
nous les auons enuoyez attaquer Cambray comme vne
place des plus conſiderables de toutes celles qui reco¬
gnoiſſent la Couronne d’ Eſpagne, de la perte de laquel¬
le, s’il plaiſt à Dieu de fauoriſer nos armes, comme la
Iuſtice de nos deſſeins nous la peut faire eſperer, nos
ennemis reſſentiront vn prejudice inſigne quiles pourra
bien faire penſar ſerieuſement aà deſire le repos public,
& nous en receurons vn bien tres notable auec tout no¬
ſtre Royaume, & ſpecialement noſtre bonne Ville de
 Paris