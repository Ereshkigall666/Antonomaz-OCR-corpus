o0
long-temps la violence: La paix que nous eſpe¬
rons eſt bien eſloignée, puis qu’elle eſt entre les!
mainsde la Reyne, & de ſon Miniſtre, dont laPo¬
litique eſt de ſe maintenir par la Guerre Ciuile. Ils
ne vous veulent donc point de bien, ils ne ſe ſou¬
cient guere que nous periſſions, ils y contribuent
meſme tout ce qu’ils peuuent, appelle-t’on cela
gouuerner vn Eſtat, eſt-cela prendre leſoin de ſes
intereſts, & procurer le bien public? Que les la¬
teurs en diſent ce qu’ils voudront, cela me ſemble
vne épouuantable Tyrannie, vn déreglement in¬
ſupportable de la part des puiſfances, & vne ruine
totale auec vne honteuſe ſeruitude, pour la nation
Françoiſe.
Voila cette liberte, cette franchiſe &ces immu
nitez, dont nous faiſons tant de parade, où la ver¬
ra-t’on triompher iamais, ſi les mauuais deſſeins
de la Cour viennent à̀ reuſſir? mais ie veux bien
qu’elle ſç̧ache, ce que diſoit autrefois vn grand
Empereur Romain à ſa confuſion. Qu’il n’y arien
de ſi honteux & de ſi cruel, que de laiſſer manger la Re¬
publicque, à ceux qui ne trauaillent point pour elle:
 Il eſt auiourd’huy bien plus indigne & plus abo¬
minable, de voir que ceux qui s’efforcent de nous
ruiner, ſubſiſtent, & s’enrichiſſent de nos dépoüil¬
les:n’eſt-ce point nous traitter le plus inhumaine¬
ment qu’il eſt poſſible? n’auons-nous pas raiſon
apres cela, de les tenir pour des ennemys irrecon¬
ciliables?
 
Trajan