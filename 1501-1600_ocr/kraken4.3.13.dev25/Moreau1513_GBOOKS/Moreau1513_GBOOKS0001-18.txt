17
& n’en departoi, aucunes qu’il n’en tiraſt des
ſommes conſiderables de deniers. L’Empereur
eſtant auerty de cette taxe qu’il mettoit à ſa libera¬
lité, au grand preiudice de ſa gloire, le fit prendre
& apres luy auoir reproché ſon infamie, fit allumer
vne grande quantité de foin, il le fit ietter au mi¬
lieu de la fumée ardente que produiſoit cette ma¬
tiere humide, & le fit etouffer en cette ſorte, pan¬
dant qu’vn Herault crioit tout haut au peuple,
Celuy qui a vendu de la fumée puny par la fumée.
Voila la iuſte punition d’vn fauory auare & ambi¬
tieux.
La Reyne ſçait bien que le C. Mazarin a épuiś
toutes les Finances du Royaume, que pour recom¬
penſe du ſang & des ſueurs des Prouinces il leur a
procuré la guerre Ciuile, qu’il a vendu auec vne
pouuantable ſimonie, tous les Benefices qui ſont
tombés entre ſes mains, qu’il s’eſt attiré par ſes cri¬
mes la hayne de tout le monde; Qu’il a expoſeé
l’honneur de ſa Majeſté́ à mille indignités par ſes
fourbes, & ſes manquements de foy & de parolle:
apres cela, pourquoy ne le punir point, pourquoy
ſouſtraire ſa teſte à la luſtice qui la demainde ? Elle
 va contre toute ſorte d’équité, & ſe rend auſſiin¬
ute que ſon fauory à quielle donne ſa protection:
apres qu’elle a auoüé elle meſme qu’il eſtoit le
plus criminel de tous les hommes, elle a pris ſon
party qu’el le ſç̧ait bien eſtre mauuais, c’eſt vouloir
manquer auec affectation, & de propos deliberé.
E