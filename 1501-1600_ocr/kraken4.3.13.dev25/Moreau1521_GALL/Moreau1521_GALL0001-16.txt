Vous verrez laffreuſe iniuſticenr

Reclamer non voſtre Iuſticej
Mais bien la douceur d’vn pardon
d’auoir offenſé voſtre non,
A vos pieds la bouche beante
Criant d’vne voix tremblotante,
Grand Prince faictes que nos pleurs
Puiſſe moderer nos douleurs,
Vn empourpré tout plein d’audace
Demandera de trouuer grace,:
Dans voſtre cœur touu genereux
Vous aduoüiant iſſu des Dieux,
Celui qui ſe meſle du fondre
Qui autrefois n’eſtoit que poudre,
Dira ie ne puis conteſter
I’ay affaire au vray Iupiter,
Celuy dont les Eſles de Cire
Qui n’auroit aſſez dvn Empire,
Aprochant prés de vos rayons
Verra l’abiſme iuſqu’au fons,
Tous leurs ſuppoſts à la malheure
S’eſcriront que maudit ſoit l’heure,
Que les Miniſtres ont entrepris
De mettre voſtre teſte à pris,
Grand Prince que voſtre  lemence
Ne s’eſtende point ſur l’engeance
que l’on appelle Maltoties
Enuieux des Arts & Meſtiers,
Ce ſont eux par leur brigandage
Ayant donné quelque partage
Au Conſeil pour les proteger
Qui nous ont cauſé ce danger,
Par vous la France ainſi purgée
Ne ſe verra plus s’accagée,
Par tant de Vautours affamez
Par vn grand Prince renfermez,