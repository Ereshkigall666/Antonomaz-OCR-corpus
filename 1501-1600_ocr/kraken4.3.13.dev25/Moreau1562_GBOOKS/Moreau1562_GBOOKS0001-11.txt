ſang aux ongles, & qu’ils ne ſe mouchoient pas
auec le pied, mais que c’eſtoient de rudes ioueurs
& de fortes teſtes, & qu’il y auoit plus ſous leur
bonnet qu’il ne ſembloit, bien qu’à la fin ils
n’ayent pas fait de grands miracles, ſi bien qu’il
euſt autant valu pour noſtre profit qu’ils ſe fuſ¬
ſent tenus en repos, puis qu’ils deuoient en de¬
meurer là, n’ayans deſſein que de tirer leur épin¬
gle du jeu à nos deſpens, & de ſe ſeruir, comme
on dit, de la patte du mattou (qui fut le peuple
en cette occalion) à tirer les chaſtaignes du feu,
pour nous laiſſer apres dans les filets, expoſez à
la guenle & à la mercy des loups. Pourtant ce
fut en ſuite vn eſtrange tintamare auec vn grand
deſordre, tout n’alla plus comme vous l’enten¬
diez, le diable fut bientoſt aux vaches, & le feu
aux eſtoupes, & la chance incontinent tournée.
On cria plus de Maltotiers, & plus de Mazarin
pour vn double, qu’ils s’en aillent à̀ tous les mil¬
le, il en faut faire vn Vidi aquam, eau beniſte de
 Paſques, & les hacher menus comme chair aà pa¬
ſtez, afin que Breragne ait reuanche. Onne vir
plus que des eſcorcheurs de Sergens en campa¬
gne, qui firent gagner la guerite à tous les man¬.
geurs deChreſtiens que vous auiez dans les Pro¬
uinces, d’où les pauures Intendans reuinrent
auec ce qu’ils auoient de poiſſon peſché, la queuë
entre les jambes, petits comme fourmis, & pe¬