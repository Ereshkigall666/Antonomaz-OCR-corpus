4
preſcrit, qu’il y doit conformer ſes volontez
autant que faire ſe peut, & qu’ils doiuent aller
tous deux d’vn meſme pied, comme le frere &
la ſœur. C’eſt ſur ce niueau que ie prems mes
 meſures, pour vous dire que vous auez en quel¬
que façon paru iuſqu’icydans le tort, lors que
vous ſouſteniez Mazarin, que la loy vous-def¬
fend de tenir aupres de vous, voyant le ſcarda¬
le qui en arriue & les maux qui en naiſſent: &
que vous portiez le Roy voſtre fils à̀ traiter ſes
peuples auec beaucoup de violence, ce qui n’eſt
pas obſeruer le Commandement qui nous or¬
donne de ne faire à autruy ce que nous vou¬
drions qui nous fuſt fait. Ie ſlçay bien que ce
que l’aime me nourrit, & qui m’aime aime mon
chien, qu’à chaque oiſeau ſon nid eſt beau, &
que l’ame eſt plus en effet où elle aime, qu’où el¬
le anime: outre que les grands n’aiment pas d’e¬
ſtre repris, & veulent eſtre lattez. Mais il eſt
auſſi tres-veritable qu’vn n’eſt pas maiſtre tout
ſeul, & qu’il n’y a ſi grand qui ne trouue par
fois ſon maiſtre: & d’ailleurs ſur ce que vous
auez fait à ce Mazarin de grands dons du bien de
vos peuples, que vous auez rendus maigres com¬
me vn harang ſoret, pour le rendre gras com¬
me lard, & comme vn vilain qu’il eſt, vous
vous ſouuiendrez, s’il vous plaiſt, que nous n’a¬
 uons rien au bien d’autruy, qu’il ne faut faire de
ſon