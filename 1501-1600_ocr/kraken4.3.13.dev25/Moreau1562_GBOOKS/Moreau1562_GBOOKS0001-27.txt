 26
 ſtre en vos bonnes graces, comme il eſt, au llou
qu’il eſt auſſi parfaitement cheri du Roy, qui ne
iure que par luy, parce que comme chante la pie
chante le piſteau. Il auroit cependant bien fait
de n’en faire point aà̀ deux fois, parce qu’il n’et
que de quiter le jeu quand il eſt beau, & de
mettre ſon gain en ſeureté: Mais il faut
qu’il acheue de ioü̈er icy ſon perſonnage, &
comme la France eſt le theatre où̀ il repreſente
cette tragedie, il veut que nous ayons la ſatisfa¬
ction de luy voir au dernier acte faire le ſaut, &
Dieu vueille que vous n’ayez point de part à cet¬
te cataſtrophe, qui vous menaſſe l’vn & autre.
Ne ſçauez-vous pas qu’on le trouue peint dans
les Liures Prophetiques du temps, à la faç̧on
d’vn grand ſerpent entortillé autour de l’Eſpée
Royale, où il tient en ſa gueule vne poignée de
verges dont il foü̈ette la France, & traiſne de ſa
queuë deux meules de moulin dont il l’accable,
 auſſi bien que la Couronne du Roy voſtre fils,
& puis dites que ce ſont des contes de vieille, des
inuentions faites à plaiſir, tout Paris en eſt ab¬
breuué, & les plus honneſtes gens n’en doutent
nonplus que de leur Creda. Pour moy i’auouü̈e
que cela paſſe mon ſens, mais à ne point men¬
tir, il ſemble que vous alliez le grand chemin
de deſordre, ſans conſiderer que pour vn point
Martin perdit ſon aſne, & qu’on ne reconnoiſt