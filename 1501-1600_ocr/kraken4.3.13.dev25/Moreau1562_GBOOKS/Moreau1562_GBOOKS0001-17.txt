 9
tour faire comme on dit, monts & vaus, &
rompre les anguilles auec les genoux: Mais il n’e¬
ſtoit pas ſi meſchant, qu’il l’auoit promis à ſa
mere, ny ſi diable qu’il eſtoit noir. On luy fit
bien-toſt rengaigner cette ardeur demeuſurée,
& reboire vne partie de ſa ſueur, il trouua par
tout des viſages, non de bois, qui ne ſe prome¬
toient pas de le nourrir, & ie ſçay qu’il eut vne
belle chandelle à rendre au bon Dieu, d’eſtre ar¬
riué bagues ſauues auprez de Voſtre Majeſté,
qui le receut à Poictiers volontiers. Ce ne furent
en ſuitte que careſſes mutuelles, & qu’acollades
entre voſtre Cour & ſa ſuitte, vous d’vn coſté,
luy diſant amoureuſement, Monſieur le Cardi¬
nal par cy, Monſieur le Cardinal par-là, où auez
vous eſté tandis que nous auons tant gagné, à ce
coup, ils ſont pris s’ils ne s’enuolent, & nous
auons ville gagnée: Et luy de l’autre, ne man¬
quant de vous dire auſlſi, Madame la Reine, ie
viens de Tours, ie vous apporte roſes & flours, &
nouuelles de vos amours, vous plaira-t’il que ie
m’aſſiſe aupres de vous. Sur la permiſſion qu’il
en receut de voſtre Majeſté, vous luy comman¬
daſtes comme le Roy fit à ſon Sergent, & la
Reine à ſon enfant, de faire de ces trois choſes
vne: de faire coucher a ceux qui tenoient le parti
du Prince autant de cœur ſur le carreau qu’il
vous plairoit pour gagner la partie, d’obliger les
Parilens