12
quelle ſorte de paix fourrée, dont les principaux
articles eſtoient, Que qui plus auoit mis en cette
guerre plus auoit perdu, ſuiuant l’Edict, au mal¬
heureux le Virton, & au pauure la pauureté, que
les Pariſiens & Mazarins demeureroient amis
comme chiens, c’eſt à dire tous preſts de s’entre¬
mordre, que Mazarin auroit encor voix en cha¬
pitre, & pour tout ce qui s’eſtoit commis auec
violence de part & d’autre, vn plein corbillon
d’oublies, lous titre d Amniſtie generale. De
cette faç̧on, Mazarin apres auoir encor bien lan¬
terne le beurre, & promeneé le Roy de peur des
gouttes, reuint à Paris comme s’il n’euſt rien
veu, bien que la harangere à le voir creuſt voir
le Diable en chair & en os, & que tout le mon¬
de le grondaſt parmy les ruës. Il ſe tint quel¬
ques ours cache ſous la tuille ſans qu’on le viſt,
feignant qu’il auoit quelque colique, ſinon
qu l vousalloit ſouuent rendre viſite en ſecret:
Mais enfin il ſe remit du tout ſur ſa bonne jam¬
be, en ſe faiſant de feſte comme auparauant,
bien qu’on vit clairement qu’il auoit plû ſur ſa
mercerie, & que ſon ris eſtoit vn ris d hoſtelier,
qui ne paſſoit point le nœud de la gorge. Il vit
alors, penlant a ceux qui auoient tenu ſon che¬
ual en bonne herbe pendant la guerre, ayans
empeſché par diuers moyens qu’on ne luy miſt
la main ſur le collet, que qui a compagnon à̀
maiſtre