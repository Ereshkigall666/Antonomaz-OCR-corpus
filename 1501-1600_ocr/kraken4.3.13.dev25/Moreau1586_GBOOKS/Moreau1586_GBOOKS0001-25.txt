24
enfant, parce que c’eſt elle qui tient tous les biens, les ri¬
cheſſes & les faueurs en ſa diſpoſition. Cette Fortune qui
m’accompagne, grand Prince, eſt celle qui vous a fait re¬
douter des voſtre enfance, qui vous a fait connoiſtre à tous
vos ennemis, lors que vous ne pouuiez qu’à peine auoir la
connoiſſance de vous-meſme, qui vous a faitriompher à
Rocroy, Fribourg, Norlingue & Lens, qui vous a ſub¬
iugueé des Prouinces entieres, & porté la gloire de vos ar¬
mes, au plus haut point de gloire, & de bo-heur, que ie
pouuois pretendre & deſirer. La fortune de Ceſar ne dura
qu’vne année dans ſa ſplendeur, celle du grand Amilcar
Capitaine des Carthaginois, euſt le double de ſa durée,
Label Roy de Lacedemone, ſe conſerua cinq ans en ſa plus
grande puiſſance, le Roy des Caldeens eut vn an moins
de bon-heur, & celuy de Semiramis augmenta d’vne an¬
née. Iln’en va pas de meſme de lavoſtre, grand Roy, elle
ſurpaſſera nonſeulement celle de Belus, Roy des Aſiriens,
qui dura ſoixanteans, mais elle vous aſſeure d’vn ſiecle de
proſperité. C’eſt cette Fortune, SI ne, qui rendit le Capi¬
taine Miltiades vainqueur de cent mille l’erſes, à la iournée
de Marathon; c’eſt celle qui conduit le bras de Marc Mar¬
cel, lors qu’auec cinq cens des ſiens, il defit le Roy des Mi¬
lanois, accompagné de dix mille ſoldats: c’eſt elle qui don¬
na la victoire au grand Annibal ſur les deux Scipions, &
les Sagontins qui furent defaits apres la priſe de leur ville;
c’eſt elle qui rendit le meſme Annibal vainqueur à la ba¬
taille de Cannes, qu’il donna contre les Rormains, où l’vn
des Conſuls, trente Senareurs, trois cens Officiers du Se¬
nat, quarante mille hommes de pied & trois mille cheuaux
 furent defaits a platte couture: c’eſt elle qui ſous l’Empe¬
reur Baudoin, t mettre en déroute quarante mille Tarta¬
res par 4oo. l’année de la Croiſade: par elle le ſieur du
Bueil Franç̧ois, auec quarante des ſiens defit quinze cens
Anglois: c’eſt elle qui conduit la valeur de Merouié́e III.
Roy de voſtre Monarchie à la defaite des Huns, où furent
tueés t8oooo. ennemis& quifut cauſe de la mort de 37ooo.
Sarraſins