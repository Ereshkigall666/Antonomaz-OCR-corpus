puis que le Roy ſe porte bien, que les ennemis é¬
trangers n’ont rien profité de cette oceaſion, &
que tous les autres Parlemens, Villes & Gouuer¬
nemens du Royaume ſont touſiours vnis & con¬
formes à vos deſſeins; Nous vous ſupplions de
n’attendre plus long-temps à reſipiſcence le Ma¬
arin, que s’il ne s’en veut pas retourner en Sicille
de ſon propre gré que vous deuez vſer de con¬
trainte, & la foree doit eſtre du coſté de la luſtice:
nous ſommes certains que vous n’auez pas beſoi n
d’armes ny des ſoldats, neantmoins nous vous of¬
frons dix mille caualiers payez & ſoldoyez: Et
nous auons mis ſur le Loire quinze mille muids, de
bled, dont nous vous faiſons vn preſent, & le zele
que vous auez pour le bien commun des fauoris,.
& voſtre ſinguliere prudence nous fait eſperer de
voir regner le ſiecle d’or, dont vous haſtez le re¬
tour par le fer & par l’argent que vous employer
contre ce fauoris, de l’aueugle fortune, quipou
ne meriter pas tant de bien, & des faueurs qu’il a
receu de la France, il ne ſçait point en cognoiſtre
la valeur, ny en vſer à ſon aduantage, ſibien qu’il
merite d’en eſtre deſpoüillé; C’eſt ce que nous
ſouhaittons pour l’honneur de la France, la gloire
du Roy &repos de ſon peuple, & le bien dupu¬
blie.
FIN.