
2l
l
el
5
vos Anceſtres, ſont foulées aux pieds d’vne
troupe de ſcelerats, qui ne ſont notables que
par leurs crimes & par leurs impietez.
La perſonne ſacrée du Roy, l’ame de ces Loix
& le chef de ces Conſtitutions, ſouffre vne pri¬
ſon lgnominieuſe, & ſa vie eſt menacée par les
mains ſacrileges des plus infames de ſes ſujets;
de façon que voſtre querelle paſſe de l’honneur
à l’intereſt, puiſque la ſource de ces bien-faits
que vous venez de recognoiſtre, & de ceux que
vous pouuez eſperer de noſtre paix & de vos
merites, courre danger de ſe tarir par le parrici¬
de execrable du melleur & du plus iuſte de
tous les Roys.
Pour tout dire en vn mot, l’Enfer ne ſçauroit
rien adiouſter à l’enormité du crime, qu’ils pro¬
jettent ouuertement. Et jugez de là, ſi jamais la
juſte vengeance euſt vn champ plus vaſte &
plus glorieux. Diſpoſez-vous donc à y entrer,
& receuez ce peu d’aduis d’vne perſonne em¬
barquée entierement auec vous dans la meſme
fortune.
Premierement, MESSIEVRS, je vous diray
que dans cette action cy( comme dans toutes
les autres qui regardent la pieté ) il ſe faut armer
de charité, mais d’vne charité capable d’effacer
toute la rancune, qu’on pourroit uoir contra¬
 B