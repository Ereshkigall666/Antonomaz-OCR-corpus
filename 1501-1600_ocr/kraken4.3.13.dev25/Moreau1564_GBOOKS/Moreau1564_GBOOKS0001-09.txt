.
 deux cens millions de compte fait, & que les douze Officiers ſeu
 lement du Grenier à ſel d Paris, ont payé depuis l’anneei6;4.
plus de huict cens mil liures dans les coffres de S. M.
Les Officiers des Preſidiaux ne ſont guiere mieux, & il eſt diffi¬
cile que l’authorité́ du Roy ſoit auſſi conſiderable entre leurs
mains qu’il ſeroit aà̀ deſirer, tandis que la neceſſité où ils ſont, les
rendra mépriſables à ceux qui ſont ſous leur iuriſdiction.
On parle de ſupprimer les Officiers des Traites foraines ſans
rembourſement; traiter ainſi ces pauures gens, ce n’eſt guiere
moins que de prononcer vn Arreſt de mort contre toute leur fa¬ 
mille, c’eſt à dire, contre vn million d’innocens.
Ne foufſrez pas, MADAME, que ſoubs vne regence qui a eu
tant de benedictions du Ciel & de la terre, & qui, ſi nos vœux
 ſont exaucez, en aura tous les iours de nouuelles, La France voye
ces cruels ſpectacles, & ſouffre ces nouueautez pleines d’hor¬
reur, auecvn peril euident de ſa ruine totale.
La Compagnie eſpere qu’il vous plaira de mettre fin à ces de¬
ſoi dres, & employer cette charité qui vous eſt ſi naturelle à faire
ceſſer, ou du moins adoucir, la rigueur de ces Monſtres de ſur¬
charges ſi preiudiciable à l’Eſtat, & dont la defaitte vous appor¬
tera plus de gloire & de benedictions, que les plus ſignalées vi¬
Ctoires-que vos ſoins nous ayent procurées. Elle eſpere auſſi que 
V. M. trouuera bon que ſes Arreſts demeurent en leur entier, 
puis qu’ils ne peuuent eſtre reuoquez ſans faire vn notable tort 
au Roy, & au public.
Comme il a plû à V. M. donner depuis peu des marques
extraordinaires de ſa bonté, en accordant beaucoup de graces
au peuple par les prieres des Compagnies ſouueraines, nous
croyons qu’elle ne trouuerra pas mauuais que nous la ſupplions
auec tout le reſpect que nous deuons, de donner la derniere per¬
fection à ſon ouurage; & en ce temps de grace, l’accorder entiere
à tout le monde, s’il eſt poſſible. Agreez s’il vous plaiſt, Madame,
que nous vous demandions auec la reuocation des Traitez des
Tailles, celle de tous les partis, & de tous les Edicts, qui vont?
la foule du peuple, & ſur tout de ceux qui n’ont pas eſte verifiez
dans vne entiere liberté de ſuffrages; l’éloignement des Troupes
vers les frontieres, auec la punition de leurs excez, afin de faire
ceſſer, non ſeulement les plaintes, mais le ſoupçon des eſprits foi¬
bles; & de plus, la liberté des priſoaniers d’Eſtat, le rappel des
ab¬