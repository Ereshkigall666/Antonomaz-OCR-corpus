¬¬¬
Je vous ſerois pour le certain
Plus long que n’eſt vn jour ſans pain,
Tels qu’aujourd’huy durant ce ſiege
Où l’on nous a tendu le piege
L’on voudroit nous faire ſouffrir,
Mais il faut noblement mourir.
Si je feüilletois auec peine
L’hiſtoire Grecque, & la Romaine
I’entens traduites en François
N’eſtant ny Latin ny Gregeois
Je vous ferois voir de carnage
De brûlement, & de pillage
Plus entre freres, & couſins
Qu’entre les eſtrangers voyſins;
A cauſe qu’entre les familles
L’on voit touſiours mlle caſtilles.
Vous ſçauez comme il en alla
Entre Marius, & Sylla,
Quand ils ſe renuoyoient les teſtes
Comme bales ſur des raqueſtes.
Et que pour gangner de l’argent
Il ne faloit qu’eſtre ſergent
Où bourreau, car ſi dire on l’oze
Ceſt oit lors vne meſme choſe;
Et meſme en ce ſiecle fameux
Je croy que ce n’en ſont pas deux.
Vous ſç̧auez bien quels coups d’épée
Donnerent Ceſar, & Pompée
Qui dans les champs theſſaliens
Mirent ſi bien la nape aux chiens.
Tout le monde ſçait que d’Auguſte
Leparty n’eſtoit pas trop juſte
7
Quoy