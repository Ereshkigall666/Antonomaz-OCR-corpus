&reduis les Royaumes en cendre! Tempeſte inexora¬
ble, en laquelle on iette en la mer tout ce qui eſt de
plus beau, & de plus riche dans le vaiſſeau, pour reß¬
ſter à la furie des vents impetueux, & le guarentir de
naufiage. Ainſi les Roys & les Princes ſouuerains, preſ¬
ſez par la neceſſité qui done la loy, & n’en reçoit point,.
afiu que le corps de leur Eſtat ſubſiſte, ſont contrains
de tolerer, de permettre, & de faire beaucoup de cho¬
ſes, qui autrement ſembleroient moins iuſtes & raiſon¬
nables. Quel plus violent rauage ? Quel feu plus ve¬
 hement, & quel nauftage plus dangereux, m’ont ia¬
mais menacé́e, que ceux que ie voy auiourd’huy pre¬¬
parez pour me renuerſer, pour me conſommer, & pour
me perdre Ie voy les membtes dvn meſme corps ſe
deſchirer perpetuellement à la ruine communedu
tout, ie voy l’œil gauche qui emprunte la mainqui eſt
ſon coſté́ pour creuer le droit, ſans conſiderer que le
mal de l’vn eſt lemal de l’autre.
Certes il faut que ie confeſſe, que ie me trouue en
vne eſtrange malice de ſiecle, en vne deteſtable corru¬
ptiõ de mœurs, & en vne furieuſe lntemperie d’eſprits!
Ha! ie voy bien que l’impieté eſt vn violent poiſon, ca¬
pable de gaſter en vn moment, non pas ſeulement la
Guyenne, mais les Royaumes tous entiers. C’eſt elle,
cette furie infernalle, qui a mis entre les Franç̧ois le
nom & l’honneur de Dieu en vn tel meépris, (ſous le.
quel toutefois tremblent les Anges, les Diables fremiſ¬
ſent, les Cieux s’abbaiſſent, & Ies Enfers s’épouuen¬
tent)que ie puis dire qu’elle eſt montée au comble de¬
ſon iniquité. Il n’eſt auiourd’huy parfum que du vice,.
 la Vertu put, & ſon contraire eſt vne roſe. C’eſt de ce¬
mépris que ſont ſortis ces furieux, ces enragez, & ces
maniaques, qui mettent le feu dans leur propre mai¬
ſon, ſemblables au fambeau de celuy qui bi ûla le
Temple de Diane en Epheſe, comparables à Pâ̂ris, qui
fut la torche qui brûla Troye, & egaux à ces miſera¬