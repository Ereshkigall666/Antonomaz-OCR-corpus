15
Vaſoin particulier du Grand Monarque des FPramçois,
& de ſes Sujets; c’eſt le tiltre auſſi que ſoixante-cinq
 Roys Chreſtiens, ont touſiours pris de Regnans par la
grace de Die, reconnoiſſant par là, que leur regne de.¬
pend immediatement de la Prouidence diuine: imitant
la trompette, qui anime les plus courageux guerriers
au combat. Ie vous ſupplie & vous coniure, Si E, par
la memoire des trophées, tant de vous, que de vos Pre¬
deceſſeurs; par les cendres du feu Roy HaR Y I1
G a nd voſtre Ayeul, par celles de ſon fils Lov1s
X Il. voſtre Pere, par l’aſff ction que vous portez aà̀
la Reyne, voſtre tres-chere & tres-honoree Mere, dont
vous eſtes le ſang, la chair, & lesos, que vous arreſtiez
fermement cette Paix fuyante, cette Aſtrée qui offen¬
ſée de nos deſordres, branle l’Aigle pour s’enuoler au
Ciel; & n’obmettez rien de ce que vous & voſtre Con¬
ſeil, iugerez eſtre neceſfaire pour cér effet. Conſeil, qui
eſt l’Afſeſſeur & le Tutelaire des Roys, l’Autel de la
Prudence, & le Timon d’vn Eſtat. Auiſez & reſoluez
les moyens les plus propres pour y paruenir, que ce ne
foit point auec des paroles vaines, & qui ſe perdent auec
leſon, mais auec de bons effets, deſquels vos enfans,
& leur poſterlté reſſentent le fruit. Prenez garde, ie
vous prie, Sie, que le remede que vous appliquez
aux plus grandes maladies de voſtre Eſtat, ne ſetourne
en poiſon, & ne dilayez plus le medicament au malade;
car comme le mal ne peut venir tard, auſſile bien n’arri¬
ue iamais trop toſt Mais qu’eſt-ce que i’ay dit? A quoy
eſt-ce que i’ay penseé? Qu’eſt- ce que i’ay fait, mon Roy
en vous parlant de cette lorte? Vous m’auez preuenuë,
& vous h’auez pas attendu les prieres pour bien faire à̀
vos Sujets, & ce n’eſt pas ſans raiſon, que ie vous com¬
parois n’agueres an Soleil. Car tout ainſi que cét Aſtre
n’attend point, nyles prieres ny les enchantemens pour
ſe leuer & pour luire; mais ſortant de ſon Tabernacle,
comme l’Epoux de ſon lit nuptial, prenant ſa courſe,,