& ſi neceſſaire au bien de l’Eſtat, & à V. M.qui a voulu iuiure auec
tant de bonté ces diuines inſpirations.
Ms uelque grande & cõ̂ſiderable que ſoit à l’égard deV. M.
la décharge quil luy a plû octroyer aux ſuiets du Roy, il ar¬
riue que ceux d’entre le peuple, qui en auoient le plus de beſoin,
n’en re çoiuent pas le ſoulagement qu’ils en attendoient: & ſi l’on
fait reflexion ſur la mſere extrême où l’inhumanité des prece¬
dentes exactions auoit r duit tout le monde, on trouuera qu’il
s’en faut beaucoupque cette grace ne ſoit proportionnée à la foi¬
bleſſe & à la miſere du peuple; & que le fardeau qui reſte eſt en¬
cor trop exceſſif pour ceux qui gemiſſent ſoubs ſa peſanteur.
Nous ne ſommes plus au temps qu’il falloit augmenter, par
des deſcriptions eſtudiées, les incommoditez publiques & parti¬
culieres pour exciter la compaſſion: la miſere eſt ſi extréme & ſi
generale, qu’il la faut diminuer pour la rendre croyable à ceux
qui ne la voyent pas, ou pluſtoſt qu’elle ſe fait voir iuſques à ceux
qui en détournent les yeux, pource qu’elle fait ſentir ſa rigueur
à ceux meſmes qui ſemblent en deuoir eſtre le plus exempts par
les aduantages de leur naiſſance, & de leur condition.
Ce n’eſt pas ſans ſuiet que la Campagne preſque deſerte ſe
dé charge dans les Villes, & iuſques dans les pays Eſtrangers, de
la plus grande partie de ſes habitans: ce n’eſt pas volontairement
que tant de pauures gens abandonnent leur labour auec leurs
maiſons; C’eſt la neceſſite, & vne derniere neceſſité qui les force
d’oublier l’amour ſi naturel du pays natal, pour aller demander
leur vie de porte en porte, où ils penſent la pouuoir trouuer.
Et ce n’eſt pas dans le plat pays ſeulement que regne cette
cruelle neceſſité: elle a gagné peu à peu les bonnes Villes, ſi tou¬
tefois il reſte encore des Villes qui puiſſent porter ce nom auec
fondement: le mal eſt à ſon extremité, il s’eſt gliſſé bien auant
l e e eie
dans cette grande Ville, auſſi bien qu’ailleurs; & il n’y a plus per¬
ſonne qui ne ſouftre & qui ne ſe ſente bien fort des calamitez pu¬
bliques, que ce peu de gens qui lesont cauſées, & qui en ont profité́
ment les particuliers ſoubs le nom du Prince, & le Prince meſme
ſoubs pretexte de l’acquitter enuers les particuliers: Ces mar¬
chands d’iniquité, qui font trafic des affictions d’autruy, & qui
eſtabliſſent leur fortune ſur les fleaux de Dieu, & dans nos mal¬
 B
¬d