Du moins en Souueraineté, 
Si force ce n’auoit eſté.
Mais ce raiſonnement me paſſe,
Ie vous demande encore gtace:
Peut-eſtre vn peu trop librement
I’expoſe icy mon iugement;
Non par vn eſprit de Cenſure,
Ie l’ay deſia dit, & i’en iure:
Au contraire, c’eſt par pitié,
 Ou par vn reſte d’amitié
Que ie vous parle en cette ſorte;
Et, ſans que l’hnmeur me tranſporte,
Certes, nous auons, preſque tous,
Sujet de nous loüer de vous.
Pour le moins, oſerois-ie dire,
Quand tout le monde en deuroit rire,
Que vous auez fait de grands biens
A Meſſieurs les Pariſiens.
L’Eſté, vous faiſiez, d’eau de Seine,
A rrouſer le Couts de la Reyne,
Et, quiplus eſt, de voſtre eſtoec,
Leur auez introduit le Hoc,
Eſtably la Plaiſanterie,
Et fait baſtir vne Eſcurie,
Digme de vous, grand Cardina!,
Pardon; la Rime de Cheual
M’a iette dans cette penſée,
Qui par vn mal- heur s’eſt gliſſée,
Enfin, vous auez apporté
Quelque choſe à cette Cité;
Si bien que chaeun, ou ie meure,
S’entretient de vous à toute heure.
Meſme, depuis voſtre départ,
Les bons Beuueurs, à tout hazard,
Vous loüent de leur mal-heurmeſme:
Car cela fait, que ce Careſme,