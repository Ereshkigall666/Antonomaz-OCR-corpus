6
Puis, Voiey le Courier Francois
Arriué la ſeptieſme fois:
Voicy la France mal regie,
Puis, voſtre genealogie:
La Lettre au Prince de Condé,
Qui vous a ſi bien ſecondé:
Apres, Maxmes autentiques
Tant Morales que Politiques:
Remonſtrances da Parlement,
Qui ſont faites fort doctement:
Item, La Lettre Circulaire,
A qui vous ſeruez de matiere:
Lettre de Conſolation
A Madame de Chaſtillon:
Bref, tout au long de la iournée
Chacun, comme vne ame damnée,
S’en va criant par-cy pat-là
Et vers, & proſe, & cœtera;
Il n’importe pas ſous quel titre,
Car c’eſt vous ſeul que l’on chapitre,
Et, ſous d’autres noms, quelquefois
On vous donne deſſus les doits.
De dire par quelle eſperance,
D’honneur, de gain, ou de vengeance,
Les bons & les mauuais Autheurs
Donnent matiere aux Imprimeurs.
C’eſt ce que ie ne puis bien dire:
Ie ſçay bien qu’on en voit eſcrire
Quelques- vns par reſſentiment,
Et d’autres par émolument:
Et, comme chacun veut repaiſtre,
Le valet qui n’a plus de maiſtre,
Ne voit point de plus prompt meſtier,
Que de debiter le cahier,
Ou bien, dans la faim qui les preſſe
Cmbatre pour Saincte Goneſſe: