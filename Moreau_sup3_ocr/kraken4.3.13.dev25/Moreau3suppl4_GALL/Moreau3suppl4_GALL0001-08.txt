e
1
4

¬
L’vnion tres-fort balottée
Ne fut pas d’abord arreſtée,
Les regiſtres ſont apportez
Et ſoigneuſement conſultez,
On lit, on voit, on examine
La loy ciuile & la diuine:
Mais enfin pour concluſion
Les voix furent à l’vnion:
Les Partiſans par cette voye
Voyans éuanouyr leur proye,
Et leufonds eſtre diuerty,
Duquel ils auoient fait party,
Et s’il faut dire quelque auance
Baptiſent cecy d’inſolence,
Qui fait breche à l’authorité
De la Royale Majeſté,
Ainſi qu’aux ldroits de la Couronne,
De tous coſtez cecy reſonne,
Et le Conſeil faict vn Edict
Qui l’vnion leur interdit;
Le Parlement demeura ferme,
Et la choſe eſtant en ce terme,
On mit par auis du Conſeil
Au mal vn ſecond appareil.
Et pour diſſiper cet orage
Quelques gens furent mis en cage,
Si l’on fit mal, ſi l’on fit bien.
Ie m’en rapporte & n’en ſçay rien,
Et pour dire vray ne me pique
De me connoiſtre en Politique,
Car en ce meſtier le hazard
A ſouuent la meilleure part:
Aux nouuelles de ette priſe
La Bazoche fut fort ſurpriſe,
Ce mal au lieu de ſe calmer
Parut de nouueau s’allumer,
On s’aſſemble, on crie, on proteſte
Qui iure, qui gronde, qui peſte,
Quelqu’vn parle plus hautement
Et ſe plaint du gouuernement,
B