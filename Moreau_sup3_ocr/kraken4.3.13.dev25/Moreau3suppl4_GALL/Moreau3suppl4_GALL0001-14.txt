


1.
Chacun ſon compagnon reclame,
Fourbit ſon mouſquet & ſa lame,
 Etiure ſans ceſſe morbieu,
Prend l’hallebarde ou quelque épieu.
Cette martiale iournée
Par lanuit ne fut terminée,
On oit de moment en moment,
Sans ſçauoir pourquoy ny comment,
Aux portes & par la feneſtre,
Peter fortement le ſalpeſtre,
Et ces gens, à n’en mentir point,
Eſtoient braues au dernier poinct.
Le lendemain la belle Aurore
Les trouua tous armez encore,
Et commeils n’auoient pas dormy,
Remplis de vin plus qu’à demy,
De ce ius leur ane eſchauffée
Se promettoit quelque trophée:
Le Chancelier à ce matin
Conduit par ſon mauuais deſtin
Portoit à la Cour Souueraine
Vn ordre enuoyé par la Reyne:
On luy crie demeure là,
Luy ſurpris de ce qui va là,
Terme ordinaire de milice,
Peu cogneu des gens de Iuſtice,
Les ayant appellez mutins
Gagna le Quay des Auguſtins:
Le peuple s’émeut dans la ruë,
Le ſuit, le clabaude, le huë:
Son carroſſe fendit le vent,
La troupe le va pourſuiuant,
Et d’vne ardeur fere & mutine
Inueſtit l’Hoſtel de Luyne,
Rompt la porte de la maiſon,
L’vn en ſa main tient vn tiſon,
 Vn chenet, vne lichefrite,
Le couuerele d’vne marmite,
 Ils iurent tous qu’il en mounra
Et que rien ne le ſauuera¬