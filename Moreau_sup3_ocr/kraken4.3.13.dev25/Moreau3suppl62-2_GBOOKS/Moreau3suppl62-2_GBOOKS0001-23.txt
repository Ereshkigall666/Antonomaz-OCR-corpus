32
vus re unarquerez que iamais le Chancelier ne porte Ie
dueil, ny pour pere, ny pour femme, ny autres conſidera¬
tions particulieres, ne deuant eſtre ſenſible à d’autres inte¬
reſts qu’à ceux du Peuple. Il porte touſiours la robbe de
velours noir, doublée de panne cramoiſie, & deuant luy
marchent deux Huiſiers auec de groſſes chaiſnes d’or, &
d’autres auec des maſſes d’or ſur l’eſpaule..
MAISTRES DES REQVESTES.
J L y en a auiourd’huy 72. & chaque Office vaut 7oooo
Le ſus, ou enuiron. Ils ſont comme Aſeſſeurs du Chan¬
celier, eſtans du corps de la Cour du Parlement de Paris, &
ſon: aſſis aprés les Preſidens deuant les Conſeillers. Mais il
faut noter qu’il n’y en peut auoir que quatre en meſme
temps; Ils ont le priuilege de preſider au grand Conſeil, en
l’abſence des Preſidens d’iceluy, & en toutes les Sené́¬
chauſſées & Baillages. Ils rapportent les Re queſtes de Iu¬
ſtice & de Finances en l’vn & l’autre deſdits Conſeils, & les
Intendans des Finaces les Traitez, &ce qui dépend d’iceux.
Leur Iuriſdiction eſt vniuerielle par tout le Royaume,
tiennent le Seel de la Chancellerie quand ils vont és Villes
de Parlement; & quand il ſe preſente des Commiſſions di¬
gnes de leur employ, ils vont dans les Prouinces pour con¬
ſeruer l’authorit́ du Roy, qu’ils repreſentent: ſouuent par¬
my eux on choiſit les Ambaſſadeurs pour enuoyer aux pays
eſtrangers, & des Intendans de Iuſtice dans les Prouinces
& armées.
Le Conſeil Priué eſt ordonné pour pouruoir aux plaintes
& remonſtrances des Villes, iuger les recuſations des Par¬
lements, auiſer ſur les traites des bleds & des vins, ſur tou¬
tes les Marchandiſes qui entrent au Roy aume ou en ſor¬
tent, ſur les Doüanes & impoſitions miſes deſſus ;pouruoit
au cours & aloy des monnoyes, auoir é́gard ſur le Domai¬
ne de la Couronne, Aydes, Tailles, rabais des Fermes, les
dechargeant auec connoiſſance de cauſe, & informations
pre cedentes jointes aux aduis des Treſoriers generaux de
I’rance.