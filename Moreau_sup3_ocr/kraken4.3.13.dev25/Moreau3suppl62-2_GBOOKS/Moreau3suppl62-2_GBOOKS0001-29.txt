28
lables; c’eſt deuant ce Tribunal, où l’Appanage des Fils &
Freres des Roys de France, ſont reglez & verifiez, cõme des
Erections de Duchez, & Comtez; toutes Lettres de Natu¬
ralitez, Graces, Remiſſions & Pardons, tous Contracts &
Tranſactions faites par les Roys auec Princes & Republi¬
ques, erections & fondations d’Abbayes, Chapitres, Colle¬
gcs, & Ordres de Religion, leur iuriſdiction s’eſtend ſur les
perſonnes Eccleſiaftiques, & quand le Pape enuoye en
France ſes Legats, ſes lettres ſont leuës en la Cour, exami¬
nées & publiees ſous les modifications qu’elle iuge neceſ¬
ſaires pour le bien du Roy & du Royaume, & conſeruation
des Libertez de l’Egliſe Gallicane. Ils connoiſſent des ap¬
pellations comme d’abus, & la paſſion des Papes a ſouuent
rougy deuant ceét Auguſte Senat, qui en a fait brû̂ ler les ana¬
themes & cenſures, comme i’ay re marqué cy-deſſus. Les
Re;glemẽts entre Preuoſts, Baillifs, Senéchaux, ſieges Pre¬
ſidiaux, & autres Iuges ordinaires & leurs Lieutenans, com¬
petent priuatiuement de la meſme connoiſſance des Gou¬
uerneurs, & Lieutenans generaux des Prouinces, parce
qu’ils n’ont point de iuriſdiction contentieuſe. Ile connoiſ¬
ſen de toutes appellations, Sentences, & conde mnations
aà̀ mort, mutilations de membres, condemnations aux ga¬
leres, au foüer, amende honorable, & banniſſemens.
Tcllement qu’ils ont entre les mains les biens de toutes
perſonnes, tant grandes, que petites du Royaume.
Dans le Parlement de Paris, le nombre des Preſidens &
Conſeillers eſt certain & limité, & celuy des Aduocats &
Procureurs innombrable.
 Les Eueſques y ont droict de ſeance, mais non pas de
voix deliberatiue, excepté l’Ar cheueſque de Paris, & l’Ab.¬
bé́ de S. Denys, qui ſont Conſeillers nez; comme tous les
Princes, Ducs & Pairs de France. C’eſt pourquoy par vn
titre particulier il s’appelle le Parlement des Pairs, & toutes
leurs Cauſes ſont commiſes à la grand’Chambre, laquelle
ſeule en connoiſt.
Ceux de la Religion pretenduë reformée ont par la co¬
ceſſion de nos Roys vne Chambre de l’Edict pour y eſtre
leurs inſtances & difſerents terminez.
La