Quelques reſolutions
que nous auons trouué dans le procedé des Ieſui¬
tes, duquel nous auons cruû̂ vous deuoir faire part,
afin que comme il bleſſe l’authorité de l’Egliſe,
vous vous armiez de voſtre zele pour arreſter le
cours de leurs injuſtes pretentions. Il eſt certain
que l’Egliſe n’eſt mere que parce qu’elle engen¬
dre les fidelles par noſtre miniſtere, & que ſa fe¬
conditeé́ conſiſte dans la puiſſance que nous auons
receuë de IEsvs-CHrIST; de ſorte que ceux qui
s’eſleuent contre nous, luy font immediatement
la guerre, & doiuent eſtre conſiderez comme des
enfans rebelles qui meritent l’exheredation & la
priuation du partage promis aux veritables enfans
de Dieu, qui ne peuuent eſtre autres que ceux
meſmes de l’Egliſe. Les Ieſuites, MosivR,
n’entrans point dans cette maxime, & ſe perſua¬
dans fauſſement pouuoir eſtre dans l’Egliſe, ſans
ſe ſoûmettre aà l’authorité de ceux qui en ſont les
Peres, & qui ſont conſtituez de droit diuin pour
la regir, depuis cinq mois ſont dans la deſobeiſ¬
ſance formelle aux ordres de mondit ſieur l’Ar¬
cheueſque de Sens, ſur le ſujet de l’adminiſtration
du Sacrement de Penitence. Il eſt porté dans le
ſixieſme article des Reglements faits ou pluſtoſt
renouuellez par l’Aſſemblee de 1645. qu’aucuns
Reguliers, quelque exemption qu’ils puiſſent alle¬
guer, ne ſoient ſi temeraires d’adminiſtrer le Sa¬
crement de Penitence, ſans en auoir la permiſſion
par eſcrit de l’Eueſque Dioceſain, ou de ſon grand
Vicaire, & ce pour vn temps, ou pour touſiours,