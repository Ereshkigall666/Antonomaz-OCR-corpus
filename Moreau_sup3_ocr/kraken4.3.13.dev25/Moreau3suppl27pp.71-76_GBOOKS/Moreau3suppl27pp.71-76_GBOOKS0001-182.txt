de l’Aſſemblee generale de5r. 69
Monſeigneur de Roüen a é́crite à l’Aſſemblee,
pour luy donner aduis de celle du Roy. En voicy
la teneur:
A MONSIEVR L’ARCHEVESQVE
de Roïen, Conſeiller en mon Conſeil d’Eſtat.
R J Onſieur l’Archeueſque de Roüen, I’ay ap¬
LV pris la conuocation que vous auez faite du
Concile Prouincial de voſtre Metropole: & com¬
me ie ſç̧ay que vos intentions ſont portees aà̀
maintenir la diſcipline Eccleſiaſtique, ſuiuant les
Conſtitutions des Conciles & les ordres de mon
Royaume, j’ay bien voulu vous témoigner par
cette lettre que ie vous fais, de l’aduis de la Reyne
Regente Madame ma mere, la ſatisfaction que
j’ay de voſtre deſſein, & vous dire, non ſeulement
que j’auray bien agreable, mais auſſi que ie vous
exhorte de conduire à̀ ſa perfection vn ouurage ¬i
neceſſaire au bien de l’Egliſe; vous aſſeurant que
ie vous départiray volontiers les aſſiſtances qui
dépendront de moy pour la tenuë de voſtredit
Concile: & n’eſtant la preſente à autre fin, ie
prieray Dieu qu’il vous ait, Monſieur l’Archeueſ¬
que de Roïen, en ſa ſainte garde. Eſcrit à Paris
le premier jour de Fevrier i65. Signé, LOVIS.
Et plus bas, de GvnegAVD.
 i ij