62
Quelques reſolutions
LETTRE DE L’ASS EMBLEE ESCRITE
à Monſeigneur de Roüen, ſur la tenuë de ſon Concile
Prouincial.
Extrait du procés verbal de l’Aſſemblee generale.
Du Ieudy vingt-neufieſme Decembre 165o.
 OsEIGNEvR de Vabres a leu la lettre
Vl qu’il auoit eſté prié d’eſcrire à Monſeigneur
l’Archeueſque de Roüen ſur la deliberation priſe
à la derniere ſeance pour la tenuë̈ de ſon Concile;
laquelle ayant eſté approuuee, il a eſté ordonneé
de la luy enuoyer. En voicy la teneur.
ONsIEVR,
La ſainte reſolution que nous auions priſe d’ex¬
horter Meſſieurs les Archeueſques à la celebration
de leurs Conciles Prouinciaux, ne pouuoit reü̈ſſir
plus heureuſement que par l’indiction du voſtre
que vous auez ſi promptement publiee; qu’il pa¬
roiſt que le meſme eſprit qui gouuerne l’Aſſem¬
blee a inſpiré le voſtre pour vn ſi glorieux deſſein.
Auſſi nous ne faiſons aucun doute, que voſtre in¬
clination ne ſe portaſt entierement à l’approba¬
tion d’vne choſe ſi neceſſaire aà̀ l’entretien & à la
ſplendeur de la Hierarchie, de laquelle vous auez
eſteé́ touſiours le defenſeur & l’appuy auſſi- bien
que l’ornement. L’ancienneté de la conſecration