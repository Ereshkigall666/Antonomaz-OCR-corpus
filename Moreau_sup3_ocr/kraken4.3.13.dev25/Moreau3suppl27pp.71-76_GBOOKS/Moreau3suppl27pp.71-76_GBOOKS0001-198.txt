de l’Aſſemblee generale de165r. 85
preſenter à l’Egliſe Cathedrale, & enfin l’auoient
depoſé, par vne violence ſans pareille, dans vne des
Chappelles de leur Egliſe, éclairé meſme ſon tom.
beau d’vne lampe ardante, & au mépris deſdites
ordonnances luy auoient rendu le meſme culte
qu’auparauant. Que Monſeigneur de Valence
ayant fait publier vne lettre Paſtorale, pour de¬
ſtourner ſon peuple de ces abus, & icelle fait affi¬
cher à la porte de leur Egliſe, ils l’auoient fait arra¬
cher. Qu’au mépris meſme du Saint Siege, ils
auoient mis en pieces la Bulle d’Vrbain VIII.
imprimee ſous cette patente, par laquelle il exclu d
les Reguliers de leurs offices, les priue de voix
actiue & paſſiue, & les ſuſpend à diuinis lors qu’ils
publient les miracles, & qu’ils deferent quelque
honneur religieux à ceux dont l’Egliſe n’a pas en¬
core approuué la ſainteté par la bouche de l’Eueſ¬
que. Que le Pere de la Riuiere, quarante jours apres
 le deceds de ladite Marie Teſſonniere, faiſant ſon
Oraiſon funebre auoit publié pluſieurs miracles,
qu’il diſoir que Dieu auoit operez par ſon miniſtere
pendant qu’elle eſtoit dans le monde. Qu’il auoit
compoſé & publié vn liure ſans la permiſſion de
Monſeigneur de Valence, remply de vaines ima¬
ginations & de reuelations ridicules, qui ne ſont
propres qu’à abuſer de la trop grande credulité du
peuple. Qu’il auoit allegué, contre toute ſorte de
verité & de raiſon, qu’il mettoit cet ouurage en
lumiere ſous l’authorité́ dudit Seigneur Eueſque,
duquel il diſoir auoir receu pouuoir par l’entremiſe
l iij