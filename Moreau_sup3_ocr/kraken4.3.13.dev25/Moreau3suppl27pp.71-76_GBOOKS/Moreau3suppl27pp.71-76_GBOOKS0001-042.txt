au Royaume de Franc.
AI
tres-humbles remonſtrances ſeroient faites au
Roy, des entrepriſes faites par ledit ſieur, en¬
tr’autres d’auoir fait afficher ladite cenſure, &
cependant que la publication d’icelle demeu¬
reroit ſurciſe juſques à ce qu’autrement en euſt
-eſté ordonné. Par Arreſt du i. jour de Septem¬
bre, Le Roy en ſon Conſeil, caſſa, reuoqua &
annulla leſdits Arreſts du Parlement de Roü̈en
des2. Iuin &;. Aouſt:fit inhibitions & deffenſes
à toutes perſonnes de s’en ſeruir ny preualoir, à
peine de tous deſpens, dommages & intereſts,
& de mil liures d’amande, & audit Parlement
de prendre aucune Iuriſdiction ny connoiſſan¬
ce du fait de ladite cenſure, & autres choſes
mentionnées auſdits Arreſts, à peine de nullité́
& caſſation de procedures. Ordonna que ledit
liure intitulé le Guidon des Prelats & Bouclier
des Paſteurs, compoſé par Pierre Moreſtel Cureé
de Saint Nicolas de la Taille au Dioceſe de
Roü̈en, ſeroit ſupprimé, & defenſes faites à tous
Libraires & Imprimeurs, de l’imprimer ny
mettre en vente, à peine de trois mil liures
d’amande, & aà toutes perſonnes de le retenir
pardeuers eux à peine de cinq cens liures d’a¬
mande: Que les exemplaires qui ſeroient entre
les mains des Imprimeurs & des Libraires, ſe¬
roient ſaiſis par le premier Huiſſier ou Sergent
ſur ce requis, & apportez au Greffe du Conſeil
pour y eſtre entierement ſupprimez; & qu’à la
repreſentation deſdits exemplaires ſeroient leſ¬