de l’Aſſemblee generale de i651. 75
qu’il porte à ſi juſte tiltre de ſon Fils aiſné & de
Tres- Chreſtien, en celle à laquelle on n’oſeroit
ſeulement penſer. Mais dequoy n’eſt capable vn
homme qui oſe s’attaquer à Dieu & écrire ce
blaſpheme, qu’il a commis vn inique & injuſte
abandonnement de ſon Fils au myſtere de noſtre
redemption? Le Clergé n’a pû paſſer ſous ſilence
tant d’excés; & l’Aſſemblee qui les a jugez dignes
de cenſure, pour empeſcher les mauuais efſets d’vn
ſi dangereux poiſon, a declareé que ce liure qui
porte pour tiltre, Rcmonſtrance faite au Roy, &c.
contient pluſieurs propoſitions reſpectiuement
captieuſes, fauſſes, temeraires, ſcandaleuſes, qui
tendent aà troubler la paix de l’Egliſe, & ſont con¬
traires au droit naturel & aux bonnes mœurs; meſ¬
mes qu’il y en a de ſacrileges, d’impies, d’erronees,
de ſchiſmatiques & d’heretiques. Nous attendons
de voſtre zele pour la deffenſe de l’Egliſe & pour
l’amour de la verité, que vous employerez voſtre
authorité́ à trauailler d’vn meſme eſprit auec nous
à l’extirpation d’vne ſi pernicieuſe & ſi deteſtable
doctrine: que vous en interdirez la lecture: que ſi
l’Autheur ſe rencontre en vos Dioceſes, vous exer¬
cerez voſtre charité enuers luy, & trauaillerez de
tout voſtre pouuoir à ſa conuerſion. Mais s’il arriue
ce que Dieu ne veüille) qu’il ait le cœur endurcy
& n’écoute point l’Egliſe; vous ſçauez ce que le Fils
de Dieu nous enſeigne, Qu’il doit eſtre alors reputeé
comme vn Payen & vn Publicain. La grace de
noſtre Seigneur Isvs-ChrRIST demeure auec
 y