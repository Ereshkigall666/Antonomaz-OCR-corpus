Pig. 2.
Eaeid
32 De la Iuriſdiction Eccleſiaſtique
depuis le temps que ces armes ſont tombees
des mains aux Prelats, ou qu’ils ont ceſſé de
s’en ſeruir; il eſt arriué ce que Saint Bernard
preuoyoit deſia de ſon temps: Epiſcopalems vileſ¬
cere auctoritatem, dum nemo Epiſcoporum in promptu
habeat vlciſci injurias Dei. Et que les Officiers du
Roy, pardeuers leſquels la force eſt demeuree,
les ayant trouuez ſans deffenſe, les ont facile¬
ment deſpoüillez des plus beaux ornemens de
leur dignité; n’y ayant rien maintenant en l’E¬
gliſe de ſi ſaint & de ſi ſacré, où ils ne portent
hardiment les mains,
Virgineas auſi diuæ contingere vittas:
Nonobſtant les Ordonnances des Roys & con¬
tre la volonté de leurs Majeſtez; auſquelles ils
ne rendent pas en cela plus d’obeïſſance qu’à
l’Egliſe. Car cette confuſion que nous y voyons
n’eſt pas arriuee de bien long-temps: & encore
que la chair & le ſang ayent touſiours fait la
guerre à̀ l’eſprit, & le monde au Royaume de
Dieu; neantmoins ce torrent impetueux ne s’eſt
deſbordé qu’au ſiecle dernier: car auparauant
ce temps-là, outre le conflict de juriſdiction, le¬
quel arriuoit quelquefois pour cauſe de realiteé́,
les Officiers ſe portoient volontiers à la conſer¬
uation des immunitez & priuileges des Eccle¬
ſiaſtiques, comme eſtant le plus beau fleuron &
le plus riche de la Couronne: De façon meſme
qu’en interinant les facultez des Legats des
Papes, ils y ont touſiours apporté cette modi¬
fication,