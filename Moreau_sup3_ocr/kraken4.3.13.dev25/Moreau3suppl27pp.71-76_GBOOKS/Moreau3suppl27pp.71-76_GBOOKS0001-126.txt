de l’Aſemblee generale de 165o. 13
enfans de leurs peres; & que bien loin de rendre
les fidelles dignes de la participation des ſacrez
& redoutables myſteres de nos Autels, qui eſt le
fruit d’vne veritable & ſolide penitence, il les en
éloigne, & augmente le nombre de leurs pechez
au lieu de les en décharger. Ce ſeroient, ſans
doute, ces penſées qui troubleroient ſon repos,
& non pas les injures qu’il en receuroit en ſa per¬
ſonne:-en quoy Monſieur l’Archeueſque de Sens
eſt entré parfaitement dans ſon eſprit, puis qu’il
ne s’eſt pas ſoucié des outrages particuliers qu’on
luy a faits, & qu’il n’a rendu que des benedictions
à ceux qui l’ont accuſé d’injuſtice, de cruauté & de
ferocité́, pour auoir deffendu les droits de l’Epiſ¬
copat, & auoir voulu mettre ſes Dioceſains en
eſtat de ne ſe perdre pas par les fauſſes maximes
qu’on leur enſeigne. Il eſt neceſſaire, Mosinv,
de chercher vn remede à ces maux, de mettre en¬
fin l’authorité de l’Egliſe aà̀ couuert de l’injuſtice,
& les ames dans la ſeureté du ſalut. Pour cela nous
auons eſtimé que nous deuions vous exhorter à
pratiquer exactement leſdits Reglements dans
voſtre Dioceſe, & vous conjurer de ne permettre
pas aux Reguliers, particulierement aux Ieſuites,
l’adminiſtration des Sacremens ny de la parole de
Dieu ſans auoir eſté examinez, & receu vne ap¬
probation par écrit ſignée de vous, ou de voſtre
Vicaire general, que vous limiterez, s’il vous
plaiſt, à vn temps certain; apres lequel ils ſoient
obligez d’en prendre vne nouuelle, conforme à
b iij