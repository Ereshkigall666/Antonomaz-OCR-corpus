plus foible; mais pourtant les aſſiegeans n’oſerent ſe preſenter pour
venir aux mains, de crainte d’vn auſſi mauuais ſuccez que celuy
 qu’ils eurent dans l’attaque de la demy-lune, & d’ailleurs les aſſie¬
ez auroient fai faire vn grand retranchement dans le iardin, &
& pluſieurs baricades pour en deffendre l’aduenuë.
Cependant tous les iours les Bordelois pour exercer leur valeur
ſe diuertiſſoient à faire des ſorties ſur les aſſiegeans; qu’ils alloient
eſgorger iuſques dans leurs tranchées, & les ponſſoient bien ſouũt
au nmilieu de leur camp, animez par la veue des plus belles Dames
de la ville, qui de ſur les rempars regardoient leurs amans s’expo¬
 ſer hardiment aux plus grands perils pour la deffenſe de leur patrie.
Le ſieur Vigier fils d’vn Comſeiller de la Chambre de l’Edict, &
le ſieur de la Chapelle Biron, braue Gentil-homme, finirent glo¬
tieuſement leurs iours dans vne pareille occaſion.
Ces genereuſes Amazones ne bougeoient nuict & iour de deſſus
les murailles elles paſſoient leur temps tantoſt à faire de nouueaux
complinens à ceux du party contraire, les appellans traiſtres aa.
rins, infames pernonistes; tantoſt elles leur enuoyoient des faueurs,
leur lançans des grenades, des pots, des cercles enflammez, &
mille feux d’artifice, auee leſquels ces belles Heroïnes ſe plaiſoient
de conſommer ces miſerables; reſeruans tous les feux de leurs
chaſtes amours pour leurs fidels amans, & pour leurs chers maris,
qu’elles embraſſoient auec rant de tendreſſe, lors qu’ils reuenoient
du combat glorieux, & tous couuerts de ſang des ennemis, qu’ils
auoient immolé aux yeux de leurs diuines Reynes.
Ie ne puis vous taire vne action des plus remarquables qui ſe
paſſa durant le temps du ſiege, pluſieurs petuits garçons de l’aage de
treize à quatorze ans, firent vn iour inſtance aux Iurats de Bor¬
deaux de ſouffir qu’ls allaſſentde deſſus les remparts deſcharger
leurs frondes ſur les aſſiegeans: C’eſtoit en apparence expoſer ces
ieunes innocens; mais leur importunité l’emporta par deſſus ceſte
conſideration; on ne pût leur refuſer ce qu’ils demandoient auec
tant d’obſtination & de ſi bonne grace: ils monterent ſur le baſt on
de la porte Dijaux, & s’eſtans mis de rang firent tous à la fois cla¬
quer en meſme temps leurs frondes, & pleuuoir en vn inſtant ſur
les ennemis vne grelle de coups. Choſe eſtrange! à la veuë de
ces perits frondeurs, l’eſpouuante ſaiſit les aſſiegeans, vne terreur
panique leur fiſt quitter leurs poſtes & fuir en deſordre dans lenrs
retranchemens pour ſe mettre à couuert. Tant il esft vray que les Ma¬
arins apprehendent la fronde.
C’eſt maintenant que ie ſouhaitterois d’eſtre auſſi bon orateur,
que ie me picque d’eſtre bon courier, pour donner des éloges à la