228
mis dans des lieux particuliers auec aſſeurance de leur vie & ſans
 aucune ſorte de violence.
Le lendemain u. Iuillet, la deliberation priſe dans l’Hoſtel de
Ville, fut portée au Palais, ſur laquelle par Arreſt rendu les
 Chambres aſſemblées, il fut ordonné que Madame la Princeſſe?
le Duc d’Anguien, & tous ceux qui les aſſiſteroient ſeroient mis
ſous la protection du Roy & de la Cour, que la vil le armeroit
en execution de Arreſt donſé contre le Duc d’Eſpernon, le
26. Iuin dernier; & pour ouurir les paſſages des riuieres, que les
Arreſts d’vnion donnez entre tous les corps de la ville, en ſemble
des Officiers de la Chambre de l’Edit, ſeroient renouuellés; que
 les Commiſſaires du Parlement procederõient inceſſament ̀ l’e¬
xecution del’Areſt contre les ſuſpects.
Quelques iours apres cet Arreſt le ſieur Maruc Argentier de la
 Reyne arriua à Bourdeaux, portant des lettres du Roy au Parle¬
 ment, & aux lurats, eſcrites le 2. Iuillet; par leſquelles le
Roy leur donnoit aduis que ſans ſeiourner à Poitiers, & ſans s’arre¬
ſtr, il s’en venoit à Bordeaux, pour diſſiper diuerſes menées, que
le Duc de Boüillon & le Prince de Marſillac y faiſoient contre le
bien de ſon ſeruice.
 Les lettres de ſa Maieſté eſtoient aceompagées d’vne lettre du
ſieur de la Vrilliere Secretaire d’Eſtat, au Procureur &eneral; par
laquelle il luy donnoit aduis du voyage edu Roy en Guyenne, afin
que le Parlement deputaſtau deuant de ſa Maieſté des Commiſſai¬
 res, dés-lors qu’elle ſeroit entrée danis le reſſort, ſelon qu’il eſt ac¬
couſtumé.
Le Parlement s’eſtant aſſemblé le 6. de Iuillet ſur le ſujet des
lettres du Roy,apres vne meure deliberatiõ il fut arreſté que tres¬
 humbles remonſtrances ſeroient faites par eſcrit au Roy ſur la
deffiance, & le deſeſpoir que l’aproche du Cardinal Mazarin en¬
nemy declaré de Bordeaux & protecteur du Duc d’Eſpernon,
pourroit produire dans l’eſprit des peuples; & de ne douter point
de la ſincere fidelité du Parlement, & de la continuation de ſes
ſoins à preuenir, & diſſiper les intelligencos que les ennemis
 de lEſtat pourroient former dans la Ville; il fut auſſi arreſté que
le Proeureur Ceneral pour’ reſponces ̀la lettre du ſieur de la
Vrilliere luy eſcriroit que le Cardinal qui eſt aupres de Roy & de
la Reyne, empeſchoit qu’on ne peût prendre confance, ny en¬
uoyer des Deputez au deuant de leurs Maieſtez, pot les aſſeurer
de leur fidelite, & de la partfaite obeiſſauce à leur ſeruice.
 Les remonſtrances & la lettre du Prd̃ureur -General partirent
 le meſime iour. Iuillet, & furent deliurees à cet argentier pour
les porter en Cour.
Cependant¬
  ,,, aaa.aaaas aaa