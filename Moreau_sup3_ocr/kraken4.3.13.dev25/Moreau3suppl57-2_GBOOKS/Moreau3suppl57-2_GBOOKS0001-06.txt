3¬

vne orgueilleuſe opiniaſtreté nous veulent aſſeruir & aſſujettir- con¬
tre l’eſperance de liberte que la Prouidence nous promet. Mais eſt-il
donc poſſible qu’il y aye des hommes qui veüillent eſtre eſclaues de
leur conſentement? Regulierement il n’y en doit point auoir; il y en
a neantmoins; & nous auons veu dans les Loix Romaines que des
hõmes libres ſe ſont vedus & rendus eſclaues à prix d’argnt: encore
au jourd’huy nous en voyons qui ſ’obligent dans les Galeres aux ſu-¬
jetions de la peine & de la ſeruitude. Bien dauantage, il ſ’eſt trouue
vn homme dans l’armée du ComteMaurice,pendant le dernier ſiege.
de Reinbergue, lequel moyennant vne ſomme de cent eſcus ſioffrit,
à eſtre pendu pour vn autre ſur lequel le ſort d’vne decimationeſtoit,
tombe. Son deſſein eſtoit de laiſler cette ſomme à ſa femmeouà̀ ſes.
enfans, ne ſe voyant pas en eſtat de leur laiſſer rien du tout lors qu’il.
mourroit, ou par maladie, ou par la fortune des armes. Ces penſces
là ſont horribles & monſtrueuſes: mais en fin il y a des teſtes aſſez
creuſes pour les former, & il ſe trouue des hommes qui ont d́poüil¬
lé l’humanite: des Timons, des Lycantropes, deſquels on ne doit
attendre ny religion vers Dieu, ny piete pour la patrie. Leur Dieu
c’eſt leur auarice, & cette auarice eſt la Metropole & l’Arſenac de
tous les maux & de tous les crimes. C’eſt cette auarice qui a fait les
flatteurs & les donneurs d’aduis; c’eſt elle qui a fait les Maletoſtiers,
les Fuſeliers, & les Intendans. Courons aà cor & à cry cette mon¬
ſtrueuſe beſte, qui eſt pire que les Allemands & les Polaques, & plus
pernicieuſe à cet Eſtat, que le Mazarin meſme. Elle eſt ſeule capable
d’occuper toutes nos forces, tant elle eſt terrible, tant elle eſt opinia¬
ſtre & acharnée, & ie ne ſçay ſi l’armée de Paris & celle de Monſieur,
de Longueuille ſeront ſuffiſantes pour la mettre à la raiſon. Voicy
neantmoins deux aduis que ie tiens indubitables, ſi on les veut exe¬
cuter de bonne foy. C’eſt vne ſeuere Chambre de Iuſtice contre les
Maletoſtiers, leurs fauteurs & edherans; & vne Loy ſumptuaire. Par
la Chambre de Iuſtice on fera repetition & reparation de tous les
larrecins du paſſeé; par vne Loy ſumptuaire on preuiendra ceuyx de
l’aduenir. Si quelqu’vn a quelque meilleur aduis à propoſer, ie ſuis
preſt de l’entendre & d’y adherer; car dans cette neceſſite vrgente, ſi
nous ne depoſons toute ſorte de jalouſie &d’attachement à̀ noſtre
propre ſens, nous ne feronsrien qui vaille, & il nous arriuera comme
aux conſultations où l’on appelle les Medecms des deux Facultez;