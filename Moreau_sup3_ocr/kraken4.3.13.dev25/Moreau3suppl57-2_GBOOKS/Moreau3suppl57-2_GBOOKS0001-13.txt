les Princes teſimoignent à ces damnables perſonmnes eſtoient conci¬
líes par characteres & ſortileges. C’eſt aſſez de ce chef.. Diſons
quelque choſe de nos Magiſtrats ſeculiersy de leur pounoir en gene¬
al, & de leur legitime procedure dans les affaires preſentes. Les
ſieurs Molé́, Viole, Nouion, Nicolai; ſont Citoyens de Paris, puis
qu’ils y ſont nez, baptiſez, & demeurans; par conſequent obligez aà
toutes les fonctions de bons & fideles habitans; & en eommunion
de toutes ſortes d’intereſts auec les autres Bourgeois. Ce qui les
diſtingue du commun desautres, ce ſont les charges de Magiſtrature
qu’ils y exercent, pour leſquelles le peuple leur eſt obligé de reſpect
& d’obeiſſance, à cauſe du rang qu’ils tienment dans les Compagnies
ſouueraines, auec leſquelles cognoiſſans & iugeans des differens des
parties en la forme qui leur eſt preſcrite par les Loix, &au nõbre com¬
petent & limité par les meſmes Loix, ils font Arreſt dont il n’y a point
d’appel. D’ou il ſ’enſuit qu’ils n'ont pas vne ſimple ſubordination
à la Majeſté Royale, mais qu’ils en ſont portion en fait de iudicature,
comme les Conneſtables & Generaux d’armées au fait des armes.
Car c’eſt vne maxime qu’il faut tenir pour certaine, & les ſuppoſts de
la domination violéte ne la ſçauroient deſtruire, Que tout de meſme
que l’ame raiſonnable qui eſt répanduë dans vn corps, en ce membre
cy elleinforme, & fait vn bras, en cet autre vne jambe, vne cuiſſe, vne
dent, vna doigt, & ainſi dureſte., Tout de meſme en arriue-t’il dans le
corps politique d’vn Eſtat, de quelque nom qu’il ſoit qualifié, ſoit
Monarchique, Ariſtocratique, ou Democratique, c’eſt à ſçauoir que
l’authorité, le droict & la faculté qu’a ce Peuple-là de ſe gouuerner
& de ſe maintenir, ſe repand & ſe communique par tout le corps
politique; la teſte duquel ſ’appelle vn Roy, vn Empereurou vn Duc;
les autres parties nobles & principales ſont Conſeillers, Magiſtrats,
Gouuerneurs, Capitaines, Conſuls, Eſcheuins. Celles d’audeſſous
ſont Marchands, Laboureurs, Matelots, Artiſans. Et en fin lesplus
baſſes ſont Manœuures, Portefaix, Mendians, & autres perſomes
qui compoſent la multitude. De la compoſition de tous ces me¬
bres reüſſit vn corps politique & moral, lequel ne ſç̧auroit ſe bien
porter, ny ſubſiſter, que par la parfaite correſpondance, liaiſon, & con¬
 tinuité de tous fes membres, Adſteris ſſc altern poſcit apenm res, & conjuras
amice. Or cecy n’eſt point ne chimere derſpeculation, c’eſt vn diſ¬
cours fondé en l’Eſçriture ſaincte au chspitre douzime de la pre¬
miere 