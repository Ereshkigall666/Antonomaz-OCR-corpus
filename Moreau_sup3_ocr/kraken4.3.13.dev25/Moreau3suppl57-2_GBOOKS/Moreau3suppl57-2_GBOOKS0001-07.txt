6
pendant qu’ils conteſtent du poinct d’honneur, & refuſent de paſſer à
l’aduis les vns des autres, le malade meurt entre leurs mains. Ne
vous ſouuenez-vous point des Eſtats de ſix cens quatorzee leur de¬
putation couſta pluſieurs millions aux Prouinces de France. Ils vin¬
drent icy diſputer de la Chappe à l’Eueſque & de la puiſſance du.
Pape. Le Cardinal du Perron eſtalla ſes belles connoiſſances, &
trionfa de bien dire: Le ſieur Sauaron produiſit les fruicts de ſes
longues & ſçauantes lectures: les Eueſques de Montpellier, de Gre¬
noble, du Belley firent des Predications tres-ingenieuſes & tres¬
eloquentes: les Marquis de Senecey & du Pont St Pierre Preſidens
de la Nobleſſe, & pluſieurs autres grands Seigneurs y proteſterent vn
grand zele.. En fin de compte la France leur demeura redeuable de
Ieur bonne volonté, & nulle reformation ne ’en enſuiuit. Siau lieu
de conſommer le tempsen prefaces& en émulations d’eloquence, ils
fuſſent entrez en matiere vtile & neceſſaire, il en euſt reuſſi quelque
bon effet. Mais ces grandes & ceremonieuſes conuocations, & qui
ſonr faites par le choix des Fauoris, qui gouuernent, & qui tiennent la
bourſe, ne produiſent que du faſte, de l’ambition, & de la vanité. Des.
Eſtats libres & des deputations legitimes faites par le libre choix
des Eccleſiaſtiques, des Nobles & du Tiers Eſtat, pourroient pro¬
duire queſque important ſuccez. Mais auant que cette Aſſemblée
ſe puiſſe faire ſeurement & legitimement, les années entieres ſe paſ¬
ſeront, & cependant on fera du feu de nos autres villages ainſi que de
Charenton. Mais pourquoy nous amuſer à vne conuocation d’Eſtats
Generaux? Chaque Prouince ne les peut-elle pas afſembler ſans frais
& ſans indiction? Chaque Parlemét n’eſt-il’pas compoſeé des meſmes
perſonnes qui cõpoſent les Eſtats. Meſſieurs les Eueſques, & la haute
Nobleſſe n’y ont-ils pas entrée, ſeance & voix deliberariue? & lors
qu’ils feront la premiere démarche pour prcurer le bien du peu¬
ple, ne ſeront-ils pas ſecondez de ſes vœux, prieres, & acclama¬
tions? Ne peuuent-ils pas concerter auec les notables Bourgeois &
Marchands ſur les occurencesdiuerſes par des aſſemblées de ville,
& par des accommodemens conenables,ſans ſ’arreſter trop ſuper¬
fitieuſement aux rangs & aux formalitez qui ſuffoquent la iuſtice..
Que chaque Parlementrecherche les cruautez & lés exactions qui
ont eſté faites dans ſon deſtroit, & qu’il les puniſſe. Cela ſe peut fai¬
reſans toucher aux droictsRoyaux, ny à l’authorite Royale :au co¬
