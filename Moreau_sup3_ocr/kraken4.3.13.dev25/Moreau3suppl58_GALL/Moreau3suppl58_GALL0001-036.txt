LE MINISTERE
nocents, & faut-il croire à l’extrauagance,
meſme lors qu’elle parle burleſque?
L’enuie dans cette occaſion a voulu paroiſtre
fort enioüée, & elle s’eſt monſtrée tres ridi¬
cule: il faut aduoüer qu’elle agiſſoit en geant,
tant ſes effets furent terribles, mais elle par¬
loit en enfant, tant ſes diſcours eſtoient dé¬
raiſonnables. Tous ces médiſans n’auoient
point d’autre mouuement que celuy de leur
enuie, ny d’autre langage que celuy de leur
nourrice: à lire leurs eſcrits, ie ne les
euſſe iamais pris que pour des petits enfans;
mais à voir les chaſtimens, que Dieu leur
a fait porter, ie iuge que c’eſtoient de grands
criminels.
L’hiſtoire ſaincte nous témoigne que les
enfans outragerent la perſonne d’vn grand
Prophete, auec la meſme inſolence, que ceux¬
cy viennent d’attaquer l’honneur d’vn grand
Cardinal. Leurs railleries quoy que pueri¬
les attirerent la vengeance de Dieu ſur leurs
teſtes, qui ſur le champ ſuſcita des ours fu¬
rieux pour deuorer ſes enfans, & vanger ſon
Prophete. Nos calomniateurs non plus que
ces enfans, n’auoient que des iniures pueriles
on la bouche au deshonneur de ce grand Mini¬