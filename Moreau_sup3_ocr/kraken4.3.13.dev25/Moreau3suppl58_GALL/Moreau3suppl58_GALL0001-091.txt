VICTORIEVX DE L’ENVIE. 81
s’abſtenoient du ieu pour attendre la chances
Ils ne quittoient la partie, que pour ne la pas
perdre ſur l’heure, & la renouër aprés.
L’Eſpagnol ne ſe fut reconcilié auec la
France, que iuſqu’au temps qu’il ſe fut re¬
concilié auec la fortune. Il en eſt de ceux qui
ſont malheureux en guerre, comme de ceux
qui le ſont en procés; les vns & les autres ſe
voyans rigoureuſement preſſez par leurs par¬
ties, de crainte de perdre le tout dans vne lon¬
gue guerre, conſentent à la perte d’vne moi¬
tié par vn traitté frauduleux, où ils donnent
ouuertement des paroles de paix, & y inſe¬
rent auec addreſſe des ſemences de guerre; Ils
ne ſignent pas ſi bien leur accord, qu’ils ne
 ſe reſeruent vn droit de retourner à leurs dif¬
ferents.
Tous les traittez entre François I. & Char¬
les Quint, qui furent en ſi grand nombre,
n’eſtoient à proprement parler que des délais,
& non pas des Arreſts; quoy qu’ils promiſſent,
ils differoient la guerre ſans arreſter la paix;
ils vouloient reſpirer vn peu de leurs pertes,
& non pas conſentir entierement à leurs dom¬
mages.
On ne manque iamais de pretexte pour