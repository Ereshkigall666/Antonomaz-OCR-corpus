34
LE MINISTERE
Lors qu’on agit auec l’impoſture, ce n’eſt
pas aſſez que de la mépriſer, il faut la con¬
fondre; il faut luy oppoſer le mépris pour
luy reprocher ſa baſſeſſe; mais il faut auſſi
luy oppoſer la verité, pour la conuaincre de
fauſſeté.
L’inclination que i’ay touſiours euë̈ non
ſeulement de rechercher la verité, mais en¬
core de contenter mon eſprit, m’a fait aſſez
ſouuent ietter les yeux ſur vne partie de ces
Manifeſtes contre le Cardinal, que la paſſion
a enfantez, que la cabale a publiez, & que
la curioſité a leus. Ce ne ſont que redites auſſi
vaines qu’importunes: leurs Auteurs ont fait
vn million de volumes, pour dire ce qui ſe
pouuoit comprendre en quatre paroles. La
calomnie m’a bien donné plus de peine à l’é¬
claircir, qu’à la conuaincre; iamais ie n’ay veu
tant de rimes, & ſi peu de ſens: faiſons en
l’anatomie, auparauant que d’en entreprendre
la refutation.
Donc ces impoſtures ſans nombre, ces vo¬
lumes à milliers, aprés auoir eſté bien exami¬
nez, ne ſont que quatre foibles accuſations,
ne niei i ie eſe e e ſuer, oui leu¬
4a¬