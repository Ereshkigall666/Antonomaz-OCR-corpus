VICTORIEVX DE L’ENVIE. 61
iamais venu ſans les ordres exprés du Roy.
Si vn Tamerlanes brigand ſorti du fond
de la Scythie; ſi vn Attila incendiaire d’vne
partie de l’Vniuers; ſi vn Totila violateur des
Temples; ou vn Theodoric parricide des iu¬
ſtes, ſecouroient vn Roy auec leurs armées; qui
leur defendroit l’entrée du Royaume ſans cri¬
me? bien loin de les rechercher, il les fau¬
droit iuſtifier. Si les hommes les plus criminels
armez pour l’intereſt du Roy, ſeroient reſta¬
blis en l’innocence; pourquoy vn Cardinal
auſſi innocent que genereux & fidele, qui re¬
tourne & qui arme ſi à propos pour ſa que¬
relle, ſeroit-il en crime?
Vous donc, qui appellez ſon retour ſa
plus haute imprudence; aprés en auoir re¬
connu la veritable cauſe, ne le qualifierez
vous pas du titre d’vne diuine & toute ad¬
mirable conduite: les motifs en ont eſté ſi
iuſtes, les reſſorts ſi bons, les inſtrumens ſi
puiſſans, les moyens ſi heureuſement con¬
certez, & tous les momens ſi bien com¬
paſſez, que la prudence humaine n’ayant
iamais rien fait d’égal à l’entrepriſe de ce glo¬
rieux retour, la ſeule prouidence de Dieu
peut ſe l’approprier comme ſon chef d’œuure.
 H iij