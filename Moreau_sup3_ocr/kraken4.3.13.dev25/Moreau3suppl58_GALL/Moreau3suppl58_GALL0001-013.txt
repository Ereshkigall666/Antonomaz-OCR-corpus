VICTORIEVX DE L’ENVIE. 3
leurs eſprits, ils s’en ſont priuez, de crainte
d’en eſtre cenſurez; & pour eſtre ſans honte,
ils ont voulu eſtre ſans iugement. Falloit-il
ruiner tant de prouinces, & n’en vouloir qu’à
vn ſeul homme? ils ont ſacrifié vn million de
teſtes pour ne faire qu’vne victime, renou¬
uellant contre vn innocent  qui pourtant
a euité leur colere) la meſme barbarie qu’e¬
Xerça iadis Herode contre l’Innocence meſ¬
me, qui ne laiſſa pas d’échapper à ſa rage.
On euſt iugé par les diſcours de ce Tyran qui
reſſemblent à leurs manifeſtes, qu’il ne vouloit
eſtre le parricide que d’vn ſeul innocent; & on
connut bien par ſes effects, qui ſont à peu prés
comme les leurs, qu’il fut le bourreau de tous:
ſous ombre de ſe défaire d’vn Riual, il enſan¬
glanta tout vn Eſtat; ces reſſentimens que nous
auons veus, ſembloient ſe borner à vne ſeule
perſonne, & ils ſe ſont eſtẽdus iuſques aux plus
reculées extremitez de tout vn Royaume. Le
Cardinal eſt tellement ioint d’honneur & d’in¬
tereſt auee toute la France, qu’on ne pouuoit
faire ſemblant d’attaquer l’vn, qu’on ne fiſt
ſeigner l’autre: comme il ſe voit dans ces corps
bien compoſez; lors qu’vne des principales par¬
ties eſt attaquée, toutes les autres ſouffrent, &
A ij