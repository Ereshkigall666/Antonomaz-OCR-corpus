VICTORIEVX DE L’ENVIE. 27
ſtre, lors que les armées eſtrangeres à guiſe de
troupes d’ours, par l’ordre de Dieu ſans dou¬
te, les ont ſurpris dans leur malice, & les
ont chaſtiez pour leurs médiſances.
Dieu les a punis, & le Cardinal les a pleurez,
ayant touſiours eu plus de compaſſion de leur
aueuglement, que d’apprehenſion de leûr hai¬
ne; quoy que l’vn & l’autre fuſt dans l’excés
& allaſt au delà de toutes bornes. Ils ont eſté
ſi tranſportez de haine, qu’ils ont perſecuté
le Cardinal quoy que le premier Miniſtre de
leur Roy; & ont eſté ſi fort dans l’aueugle¬
ment, que receuant l’Eſpagnol, ils n’ont pas
veu que c’eſtoit le glus grand ennemy de leur
Eſtat.
Ils eſtoient aux priſes auec le Cardinal, qui
defendoit l’autorité de ſonMaiſtre, & les autres
ſouſtenoient les caprices de leurs eſprits. L’Eſ¬
pagnol arriue ſur leurs differens, en intention
de profiter de leurs querelles; les ennemis du
Cardinal l’embraſſent, & oublient leur haine
ſans ſe ſoucier de leur hõneur, qui les obligeoit
dans cette rencontre de ſe défaire de leurs
nouuelles aigreurs contre ce fidele ſeruiteur
de la Couronne, & renouueller leurs ancien¬
nes haines contre cet ennemy iuré de la Fran¬
D ij