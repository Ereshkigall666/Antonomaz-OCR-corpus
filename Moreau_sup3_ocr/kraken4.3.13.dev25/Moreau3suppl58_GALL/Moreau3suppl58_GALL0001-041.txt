VICTORIE VX DE L’ENVIE. 3t
l’eſpée; mais contre les autres, il n’eſtoit ia¬
mais ſans le bouclier. Leurs regards & leurs
mines eſtoient meſme des embuſcades pour
le ſurprendre, comme tous les lieux eſtoient
tout autant de champs de bataille pour l’at¬
taquer. On euſt creu que cét aduis eſtoit pour
luy ſeul, que l’oracle donne pour tous: Regar¬
de que tu mets touſiours tes pas ſur tes pie¬
ges, & que tu ne ſçaurois paſſer ton chemin n
ſans riſque de ta vie.
Paul Emile dans la iournée de Cannes
eſtoit ſeul, & il luy fallut reſiſter à deux; il
eut deux ennemis à ſouſtenir, l’vn eſtranger,
l’autre domeſtique; il redoutoit à la verité la
valeur d’Hannibal, mais bien plus l’impru¬
dence de ſon compagnon; il n’eut pas aſſez d’a¬
dreſſe pour empeſcher les foibleſſes de l’vn, &
fut obligé de ceder aux ſtratagemes de l’autre.
Noſtre Cardinal n’a pas eſté moins adroit, que
ce Conſul fut infortuné; il auoit plus de deux
ſortes d’ennemis à combatre. Premierement
ceux qui eſtoient armez, tant d’autres qui
eſtoient abuſez; il a fait tomber les armes
des mains des vns, leur faiſant voir les ef¬
fets de ſon courage; & a tiré de la bouche
des autres la confeſſion de leurs erreurs, leur
