VICTORIEVX DE L’ENVIE. 43
Mais ſes ennemis qui le veulent offenſer
l’appellant eſtranger, adiouſtent qu’il eſt Sici¬
lien, croyant que ce dernier reproche enche¬
rit de beaucoup pardeſſus le premier: com¬
me s’ils diſoient, que non ſeulement il n’eſt
pas François eſtant eſtranger, mais qu’il eſt
meſme dans l’incapacité de le deuenir, eſtant
Sicilien. Ie vous laiſſe à penſer comme là deſ¬
ſus ils font haut ſonner le premier & le ſecond
coup des veſpres Siciliennes, & forcent noſtre
hiſtoire de parler conformément à leur paſ¬
ſion Quoy que le Cardinal ſoit Romain, il
conſent toutefois qu’on le nomme Sicilien: il
luy importe fort peu, qu’on prenne le lieu de
ſon origine, pour celuy de ſa naiſſance: ſes an¬
ceſtres y ont veſcu de tout temps auec éclat,
& pourquoy n’en ſeroit-il iſſu qu’auec hon¬
te? L’argument que ie fais, eſt contraire à ce¬
luy que les ennemis du Cardinal ont fait: S’il
eſt Sicilien, dis-ie, il ne nous eſt pas eſtranger;
Dieu l’ayant fait originaire de cette Iſle, l’a
mis en droit d’eſtre ſuiet de noſtre Prince.
La Sicile atant de beautez, que de tout temps
elle a dõné de l’amour aux plus puiſſans Eſtats;
le deſir de la poſſeder les rendoit ennemis, &
l’eſperance d’en iouïr toſt ou tard les faiſoit
F ij