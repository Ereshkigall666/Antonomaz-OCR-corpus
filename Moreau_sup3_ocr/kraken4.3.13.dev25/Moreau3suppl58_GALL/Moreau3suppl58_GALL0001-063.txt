VICTORIEVX DE L’ENVIE. 53
ſeules vertus du Cardinal écartoient l’orage
de l’Eſtat, où ſa preſence eſtoit abſolument
neceſſaire. Si pour deuenir luy-meſme victi¬
me, ſes ennemis euſſent pû deuenir ſages; il
euſt volontiers ſacrifié ſa vie, pour changer la
leur.
Mais ces ennemis repliquent, que quand
bien la conſideration des affaires l’euſt obli¬
gé à retourner, pourtant les Arreſts du Par¬
lement luy defendoient meſme d’y penſer:
que s’il n’eſt pas coupable pour ſa conduite,
il l’eſt du moins pour ſa deſobeyſſance.
Vn ancien diſoit que Rome n’eſtoit pas HPerodian.
proche du Tybre, mais prés de l’Empereur; &
que ſi elle n’eſtoit pas là, il ne la falloit pas
chercher ailleurs. De meſme nous ne con¬
noiſſons point de Parlement qu’entant qu’il
eſt auec le Roy; & n’obeiſſons aux Arreſts
de l’vn, qu’entant qu’ils ſe donnent par les or¬
dres de l’autre. Le Cardinal eſtant touſiours
auprés du Roy, ſçauoit ſes ordres; & n’y ayant
point veu le Parlement, il a deu ignorer ſes
Arreſts.
Mais ie veux qu’il ait pû les entendre &
qu’il ait deu leur obeyr, puiſque vous le vou¬
lez en ſon deuoir; conſentez donc à ſon
G iij