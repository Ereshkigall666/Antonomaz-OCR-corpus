VICTORIEVX DEL’ENVIE.5J
que de ne defendre pas l’innocence. Dieu
veut en cette rencontre que ie l’imite, & l’in¬
nocence veut que ie la defende; ie ne puis
ny ne veux m’en diſpenſer, il me faut obeïr à
l’vn, & acquieſcer à l’autre.
Quand on blaſmera mon deſſein, on ne ſur¬
prendra pas mon eſprit, qui s’attend d’auoir
du moins autant de Cenſeurs de ſon ouura¬
ge; que celuy qui eſt à preſent le ſubiet de
ma plume, a eu d’enuieux de ſa fortune. Pleuſt
à Dieu que ie ſceuſſe auſſi bien l’art de re¬
futer mes Cenſeurs, qu’il ſçait celuy de
vaincre ſes ennemis, & que mon eloquence
égalaſt ſa generoſité! On me reprochera que
parlant d’vn Miniſtre d’Eſtat, ie loüe ſa con¬
duite ſans auoir iamais approché ſa perſon¬
ne, qui eſt vne temerité ridicule, dira-t’on; que
me meſlant de ſes affaires, i’en exagere le pro¬
grez, ſans en ſçauoir le ſecret, qui eſt vne
haute ignorance,; & que plaidant ſa cauſe i’en
aſſeure le bon droict, & en ignore la queſtion,
qui eſt vne entrepriſe fort indiſcrette. I’ad¬
uouë que ie n’ay iamais approché la perſonne
de ce ſage Miniſtre, que i’ignore le ſecret de ſes
affaires, & que meſme ie n’ay iamais eu l’oc¬
caſion de m’informer beaucoup du fonds de
A iij