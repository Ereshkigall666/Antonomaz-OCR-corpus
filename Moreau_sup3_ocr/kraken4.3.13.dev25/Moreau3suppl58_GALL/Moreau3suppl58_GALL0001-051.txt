VICTORIEVX DE L’ENVIE. 41
ne pouuant le conuaincre d’eſtre criminel, di¬
rent qu’il eſtoit eſtranger, & s’en prirent à ſes
parens, ne pouuant s’en prendre à ſes mœurs.
Le Cardinal eſt eſtranger en France pour
les meſmes raiſons, que les Peres de l’Egliſe ont
dit, que la verité eſtoit eſtrangere ſur la terre:
les perſecutions qu’ils ſouffrent tous deux
pour vne meſme cauſe, leur font porter à tous
deux vn meſme reproche.
Cét homme qualifié du nom de Samari¬ue. 1o
tain dans le recit que l’Euangile nous en fait,
& de celuy d’eſtranger dans l’interpretation
que S. Auguſtin luy donne, ſe chargea d’vn
corps malade, que les vns auoient bleſſé, les
autres negligé; & aprés auoir écouté ſon Dieu
entreprit ſa ſanté. Le Cardinal eſt cét eſtran¬
ger charitable, qui obeiſſant à la voix de ſon
Roy, s’eſt chargé de ſon Eſtat, & rend peu
à peu la ſanté à ce corps languiſſant par la
continuation de ſes ſoins, que tant d’autres
luy ont raui, tant par leur cruauté, que par
leur negligence.
N’eſt-il pas eſtranger en France, comme cét
autre l’eſtoit dans l’Euangile. Dieu faiſoit
des graces à tous, il fut de leur nombre, mais
non pas de leur inclination: les autres tom¬
E
o
osl