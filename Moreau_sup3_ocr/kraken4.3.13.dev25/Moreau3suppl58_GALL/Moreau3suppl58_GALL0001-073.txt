vICTORIE VX DE L’ENVIE. 6
mais de ſtile, à meſure qu’elle change de place.
La voicy qu’elle fait ſon entrée dans le lieu des
Finances, pour y commencer la troiſiéme
de ſes impoſtures. A l’entendre parler vous
diriez que l’Eſtat n’a iamais fait de dépenſes,
mais ſeulement des reſerues; qui aprés auoir
eſté ſi bien meſnagées par tous les Sur-Inten¬
dans, ont eſté depuis ſi hardiment enleuées
par vn ſeul Cardinal. On ne parle pas de la
continuation des guerres, qui les ont preſque
conſommées; de l’auarice de tant de particu¬
liers qui ſe les ſont appropriées; du luxe de
tant d’autres, qui les ont diſſipées; du nom¬
bre des penſionnaires dans l’Eſtat, & hors
du Royaume, qui les ont partagées; des gages
d’vne infinité d’Officiers tant des anciens
que de ceux de nouuelle creation, qui les ont
attirées; &de l’vſage iuſte & ordinaire qu’en fai¬
ſoient nos Princes Lieutenans Generaux de l’E¬
ſtat. Non, dit la calomnie, le ſeul Cardinal a
eſté le ſeul gouffre, qui les a toutes englouties.
Ie n’ay iamais eſté Miniſtre d’Eſtat pour
auoir ſceu ce grand ſecret, i’ay appris pour¬
tant les plaintes des Parlemens; i’ay feüille¬
té les Manifeſtes des Princes du ſang; i’ay leu
les Remonſtrances des Cours Souueraines bien