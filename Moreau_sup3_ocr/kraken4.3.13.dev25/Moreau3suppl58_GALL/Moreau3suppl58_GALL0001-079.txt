VICTORIEVX DE L’ENVIE. 6G9
monde, qui ſont meſme en plus grand nom¬
bre, que celles qui ont eſté faites au Cardi¬
nal Mazarin dans noſtre France, diffici¬
lement pourroit-il eſtre caché, dans vn pais
où il eſt ſi fort aimé.
Cette pompeuſe Bibliotheque, qui mar¬
quant l’extréme paſſion, qu’il auoit touſiours
euë pour les lettres, ne marquoit pourtant
qu’vne opulence aſſez mediocre, qui eſtoit
venuë dans ſa maiſon: encores faiſoit-il
voir, qu’il n’eſtoit deuenu mediocrement ri¬
che, que pour eſtre vtilement liberal; deſti¬
nant au profit du public, ce qu’il auoit baſty
pour la gloire des lettres; & rendant à la
France par vne eſpece de gratitude, vne par¬
tie de ce qu’il auoit receu de ſon Roy, par vn
effet de iuſtice: mais ce bienfait a eſté dé¬
fait, la Iuſtice ne pouuoit faire le procés à ſa
vie, l’enuie l’a fait à ſa Bibliotheque; & l’v¬
ne & l’autre, tant ſa Bibliotheque que ſa vie,
eſtoient pourtant voüées au ſeruice du public;
on n’en a voulu à toutes les deux, que parce
qu’elles profitoient à tous.
LorS que ie conſiderois ces excez contre vne
Bibliotheque innocente, qui meſme nous ſer¬
uoit; ie me ſouuenois de la fureur des fou¬
I iij