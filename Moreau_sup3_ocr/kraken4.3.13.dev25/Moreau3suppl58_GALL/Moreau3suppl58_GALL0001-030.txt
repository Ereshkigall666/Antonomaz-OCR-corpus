7
20
¬--aeaaar   ar --aa¬¬¬ aaaam-
LE MINISTERE
puiſſans morifs pour arracher des mécon¬
tentemens imaginaires de leurs cœurs, & oſter
d’iniuſtes armes de leurs mains.
Les Princes meſmes durant quelque temps
oppoſerent leur autorité & leur courage à
la boutade de ces mécontens, & ne les ayant
pû rendre capables de raiſon, les rendirent
ſuſcepribles de crainte. Dieu, que les ſouſle¬
uemens ſont contagieux! ces Princes gene¬
reux vinrent à imiter ceux qu’ils venoient
de vaincre, & aprés s’eſtre chargez de leurs
dépoiüilles, ils ſe chargerent de leurs defauts;
aprés auoir repris leur manquement, ils ont
pris leur humeur.
Il en eſt des ſouſleuemens qui ſe font con¬
tre l’Eſtat, comme des pechez qui ſe com¬
mettent contre Dieu, lors qu’ils commen¬
cent par la partie inferieure, ils aboutiſſent
enfin à celle qui eſt ſuperieure. Ces deſor¬
dres aprés auoir croupi ſeulement parmi la
plus vile populace, s’eſleuerent peu à peu de
la bouë, & paruinrent imperceptiblement iuſ¬
ques aux reſtes plus illuſtres, qui renoncerent
au nectar, pour s’enyurer de lie. Ie n’auray
iamais la hardieſſe de les blaſmer, mais ie
prens la liberté de les plaindre; leur condi¬