LE MINISTERE
mentir, le louë à toute la poſterité.
Ie ſçay de bonne part que le Cardinal ne
peut pas encore diuulguer le ſecret de cette
paix, qui ſeroit la plus haute apologie de
ſon innocence: l’intereſt de la France, & ce¬
luy de nos alliez l’oblige pour quelque temps
de ſe taire; & ne luy permet pas de ſe defen¬
dre: il eſt contraint, auſſi bien que reſolu de
ſouffrir la calomnie, iuſques au temps qu’il
puiſſe publier la verité.
Mais ie veux que le Cardinal ait refuſé la
paix, & en ait empeſché le traicté; quoy qu’il
n’en tombe pas d’accordauec moy, qu’il ſouffre
que i’en tombe d’accord auec ſes ennemis.
Ie croirois que ce refus de la paix ſeroit plû¬
toſt vn acte de prudence, qu’vn ſuiet de ca¬
lomnie; & qui meriteroit pluſtoſt nos loüan¬
ges que nos cenſures.
Peut-eſtre que nous en ſerions au repentir,
comme les Hollandois en ſont au deſeſpoir;
cette paix qu’ils ont faite auec l’Eſpagne, eſt
la mere de tous les deſordres qui les ruinent;
& a enfanté vne autre guerre qui les occupe.
La guerre, dis-ie, qu’ils ont diſcontinuée, les
auoit rendu libres; & la paix qu’ils ont con¬
cluë les rend malheureux; ils ſont aprés à re¬