VICTORIEVX DE L’ENVIE. 33
 Le temps des troubles n’eſt pas celuy de la
gloire, la trop forte paſſion qui nous offuſ¬
que, empéche qu’on ne la diſcerne; elle n’eſt
de ſaiſon que dans le calme, où la raiſon la
diſtingue, & où la vertu la donne: c’eſt ce
qui a rendu iuſques à preſent noſtre Cardi¬
nal plus exceſſif à ſon mépris, qu’à ſa recher¬
che: il ne ſe prenoit iamais garde que d’vn
ennemy armé, & non pas d’vn aduerſaire
médiſant; apprehendant plus les efforts d’vne
armée contre l’Eſtat, que les attentats de la
calomnie contre ſa reputation. Il ſe ſoucioit
fort peu que ſa renommée fuſt dechirée par
l’impoſture, pourueu que l’autorité Royale
ne fuſt point affoiblie par la reuolte.
Mais quoy qu’il ne s’en mette pas en pei¬
ne, nous ſommes obligez d’en auoir ſoin,
s’il laiſſe ſa renommée à l’abandon pour la
gloire de l’Eſtat: Nous auons de l’obliga¬
tion à la releuer pour l’honneur de noſtre
nation, & nous deuons auoir autant de gra¬
titude pour reconnoiſtre ſes bienfaits, qu’il
a eu de courage à ſouſtenir nos intereſts. S’il
a ſacrifié ſa reputation à noſtre vtilité, nous
 ne pouuons pas moins que de conſacrer nos
plumes à ſa defenſe.