VICTORIEVX DEL’ENVIE. 67
qu’il n’eſt pas exceſſif en feſtins. Tient-il des
perſonnes infames à ſes gages, & voit-on en
ſa maiſon des obiets de ſenſualité, & des in¬
ſtrumens de débauche?
Eſt-ce pour l’agrandiſſement d’vne famil¬
le que ces millions furent pris? où ſont les
Duchez, Marquiſats, Baronnies, & Gouuer¬
nemens qu’il achepte en France; ou qui pour¬
ra monſtrer les Principautez acquiſes en Ita¬
lie?
Peut-eſtre les a-t-il tirez de l’Eſpargne, pour
les mettre à la banque? Quoy donc cent mil¬
lions volez, plus ou moins, ſelon le calcul
des fols, & la ſupputation des enragez, ſe
mettent-ils auſſi facilement au trafic de la
banque, qu’ils ſont dans l’Eſpargne de l’Eſtat:
Mais quand bien ces tranſports ſeroient
auſſi aiſez, qu’ils ſont impoſſibles; tous les
papiers & actes ſont venus au pouuoir du
Parlement, aprés auoir eſté arrachez par for¬
ce des mains des Banquiers: Toutefois dans
ces informations quoy que violentes on n’a
trouué que l’innocence du Cardinal parfaite¬
ment auerée, & la calomnie de ſes ennemis
entierement reconnuë.
 Certes s’il euſt eſté dans vne ſi grande opu¬
I ij