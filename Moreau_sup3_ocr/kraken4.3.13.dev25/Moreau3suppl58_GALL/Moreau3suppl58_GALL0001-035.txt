VICTORIEVX DE L’ENVIE. 25
nouueau, produira les meſmes effets contre
ces vermiſſeaux, que produit le Soleil ſur des
chenilles: ie leur fais trop d’honneur d’op¬
poſer vn Soleil ſi vigoureux à des inſectee ſi
mépriſables; ſans attendre ſes rayons, ils ſe
ſont eux meſmes confondus dans leurs tene¬
bres.
Ces libelles ſont ſi mal faits, ces deſſeins ſi mal
conceus, ces iniures ſi mal exprimées, & tou¬
tes ces railleries ou extremément froides &
fort groſſieres; que bien loin de laiſſer de
mauuaiſes impreſſions contre ſa perſonne
dans leurs eſcrits, nous ſommes obligez d’a¬
uoir bonne opinion de ſon Miniſtere aprés
en auoir fait la lecture. Vn homme à qui ſes
ennemis ne ſçauroient donner le moindre
blaſme, qu’en tombant en vne infinité de foi¬
bleſſes, merite que tous les ſages entrepre¬
nent de luy rendre l’honneur, lors que tous
les fols pretendent le luy rauir.
Rondeaux & chanſons ont eſté les ſary¬
res les plus vigoureuſes que l’impoſture a dé¬
ployées pour noircir vn Miniſtere ſi ſage, &
vne vie ſi illuſtre; ſur le rapport des chanſons,
faut-il intenter des procez? & fur le confron¬
tement des rondeaux, faut-il iuger des in¬