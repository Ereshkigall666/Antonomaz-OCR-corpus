VICTORIEVX DEL’ENVIE. 83
Il ſemble qu’il ne faut iamais faire ſa paix
qu’aprés auoir conſulté ſa fortune; il faut
entrer meurement en deliberation auec celle¬
cy, auparauant qu’entrer en traitté pourl’autre:
faiſant le traitté de Munſter, il falloit pre¬
mierement ſe conſeiller auec la fortune de la
France, elle n’euſt iamais manqué de nous dire:
Si ie vous donne des victoires, ie puis bien
vous donner des auis; & ſi i’entre ſi fort dans
voſtre intereſt, vous pouuez bien m’admettre
dans voſtre conſeil: pourquoy penſez-vous
à la paix, vous ay-ie ſi mal ſeruy dans la guer¬
re? vos ennemis ſont demy défaits, que n’a¬
cheuez vous leur défaite? Ils ſont hors d’ha¬
leine, mettez les hors de combat; ce n’eſt pas
aſſez qu’ils ne ſoyent plus en eſtat de vaincre,
il faut les reduire dans l’impuiſſance de reſ¬
pirer; Ne pourſuiure pas vne victoire, c’eſt
la perdre; & manquer vne occaſion con¬
tre voſtre ennemy, c’eſt la donner à voſtre
ennemy contre vous; vne occaſion per¬
duë, dis-ie, oſte le fruit de cent victoires, qui
fait profeſſion de ſe retirer, lors qu’on ceſſe
d’en vſer; vous mettant bien auec l’Eſpagne,
vous vous mettez mal auec voſtre fortune;
apprehendez ſon inconſtance pour l’aduenir,
L ij