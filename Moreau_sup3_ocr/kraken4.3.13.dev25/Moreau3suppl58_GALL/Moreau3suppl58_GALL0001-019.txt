VICTORIEVX DE L’ENVIR. 9
Les Romains ne procedoient iamais à l’é¬
lection de leurs Magiſtrats, qu’aprés auoir
deliberé ſur l’eſtat de leurs affaires. Si le temps
eſtoit calme, ils permettoient à l’amitié & au
ſang de les élire. Mais s’il eſtoit broüillé, il n’y
auoit que la vertu qui euſt droit de les faire; a¬
Iors ils eſtoient auſſi reſeruez à creer vnConſul,
qu’à donner vne bataille, & ils n’apportoient
pas moins de prudence au lieu de l’élection
qu’à celuy du combat: car de la precaution
qu’ils auoient dans l’vn, dépendoit le bonheur
qu’ils eſperoient de l’autre. De meſme il y doit
bien auoir de la difference de nos Miniſtres d’E¬
ſtat qu’on choiſit en temps de guerre, & de
ceux qui ſe font en temps de paix; en celuy¬
cy la faueur les peut appeller, durant l’autre
c’eſt ſeulement le merite qui les nomme.
C’eft par la pratique de cette belle maxi¬
xime, que Louys le Iuſte couronna les der¬
niers momens de ſa vie triomphante. La ma¬
ladie qui l’auoit mis en eſtat de ne pouuoir
plus donner des marques de ſa valeur, ne peut
pourtant l’empeſcher d’en donner de ſa pru¬
dence, lors qu’il appella ſi ſolemnellement
le Cardinal Mazarin au maniment des af¬
faires aprés ſa mort, qu’il auoit déia recon¬