49
ſans bleſſer noſtre authorité, ce qui ſe paſſe. Vn chacun ſçait les graces
que la Maiſon de mon Couſin le Prince de Conde, & luy en particulier,
ont receuës du feu Roy, de glorieuſe memoire, mon tres-honoré Sei¬
gneur & Pere, & de la Reyne, ma tres-honorée Dame & Mere Regen¬
te; Apres auoir accordé ſa liberté aux inſtantes prieres de mon tres-cher
& tres-aymé Oncle le Duc d’Orleans, & aux tres- hurmbles ſupplica¬
tions de mon Parlement de Paris; Apres luy auoir rendu le rang qu’il
auoit dans mes Conſeils, reſtitu le Gouuenement des Prooinces & Pls¬
ces, que luy & lesſiens tiennent dans mon Royaume en ſi grand nom¬
bre; qu’il eſt aiſé de iuger que celuy qui les a deſirez, vouloit pluſtot
prendre le chemin de ſe faire craindre que de ſe faire aymer. Apres
auoir reſtably les troupes leuées ſous ſon nom, capables de compoſer
vne armée; Apres luy auoir accordé l’eſchange du Gouuernement de
Bourgongne auec celuy de Guyenne, luy ayant permis de retenir les
places qu’il auoit dans la Prouince qu’il laiſſoit, ce qui ne s’eſtoit iamais
pratiqué. Apres luy auoir fait payer les ſommes immenſes qu’il diſoit
luy eſtre deuës d’arrerages, de penſions, d’appoinctemens, de des-inte¬
reſſemens, de monſtres de ſes troupes & garniſons, qui ſont telles que
pour le contenter, on a eſté contraint de diuertir les fonds deſtinez à
l’entretien de ma Maiſon, & ſubſiſtance de nos Armées. Bref, n’ayant
rien obmis de ce qui luy pouuoit apporter vne entiere ſatisfaction, &
le diſpoſer à employer les bonnes qualirez que Dieu luy a donnees, &
qu’il a fait paroiſtre autresfois à l’auantage de noſtre ſeruice; Nous
auions conceu cette eſperance, lors qu’à noſtre tres- grand regret ellea
eſté trompée par des actions bien contraires aux proteſtations qu’il nous
auoit faites ſolemnellement dans l’Aſſemblée de noſtre Parlemet.
Nous ne dirons rien de ce qu’auſfi-toſt apres ſa liberté, l’ardeur de ſes
poutſuites nous porta à faire les changemens que vous auez veu dans le
Conſeil Cette entrepriſe luy ayant reü̈ſſi, il priſt la hardieſſe d’aceuſer
& ſe plaindre de la conduite de trois de nos Officiers, ou de la Reyne
noſtre tres-hbnorée Dame & Mere, laquelle leur commanda de ſe reti¬
rer, non ſeulement de noſtre Cour, mais de noſtre bonne ville de Pa..
ris, pour ofter à noſtredit Couſin tour pretexte de plainte, & pour eſtouf¬
fer les rumultes qui l’excitoit; Nous eſperions que toutes ces graces le
diſpoſeroient à nous complaire en quelque choſe, ou pour le moins l’em¬
peſcheroient de continuar ſes mauuais deſſeins, lors qu’auecvn extréme
regret nous auons veu des effets tout contraires à ceux que nos bontez
auoient taſché de prouoquer. Nous auons remarqueé qu’apres que nio¬
ſtre tres-cher & bien-ayme Oncle le Duc d’Orleans, luy a donné de
noftre part, & a porté à noſtre Parlement nos paroles Royales, qui luy
offroient toutes les ſeuretez qu’il pouuoit deſirer, & qu’il auoit requi¬
ſes, il demeura quelques iours ſans ſe pouuoir reſoudre à nous voir;
quoy qu’il ſe fuſt rencontré vne fois à noſtre paſſage. Enfin preſſe par
noſtre tres-cher & tres-ayme Oncle le Duc d’Orleans, & par noſtr