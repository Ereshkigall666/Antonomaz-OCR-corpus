3
 nioſdits Coufins de commettre en chacun des Bailliages Gu Seneſ¬
chauſſées de noſtre Royaume, vn ou pluſieurs Gentils-hommes, ſe¬
lon l’eſtenduë d’icelles, qui ſoient de qualité, d’âge & de capacité re¬
quiſes pour receuoir les aduis differends qui ſuruiendront entre les
Gentils-hommes, gens de guerte & autres nos Sujets; les enuoyer
à noſdits Couſins les Mareſchaux de France, ou au plus ancien d’en¬
tr’eux, ou aux Gouuerneurs ou nos Lieutenans G&eneraux aux Gou¬
uernemens de nos Prouinces, lors qu’ils y ſeront preſens; Et don.
nos pouuoir auſdits Gentils- hommes qui ſeront ainſi commis,
de faire venir pardeuant eux en l’bſcence deſdits Gouuerneurs
& noſdits Lieurenans Generaux, tous ceux qui auront quelque
differend pour les aecorder, ou les renuoyer pardeuanr noſdits Cou.¬
fins les Mareſchaux de France, au cas que quelqu’vne des parties ſe
trouue leuée par l’accord deſdits Gentils-hommes: Et pour eette
fin, nous enjoignons tres-exprefſement à tous Preuoſts des Mareſ¬
chaux, Vicebaillife, Viceneſchaux, leurs Lieutenans, Exemps, Gref¬
fiers & Archers d’obeyr promptement & fidellemont, ſur peine de
ſuſpention de leurs charges, & de priuation de leur gages, auſdits
Gentils-hommes commis ſur le fait deſdits differends; ſot qu’il fail.
le aſſigner ceux qui auront querelle, les conſtituer priſonniers, ſai.¬
ſir & annoter leurs biens, ou faire tous autres actes neceſſaires pour
empeſcher les voyes de fait, & pour l’execution des ordres deſdits
Gentils-hommes ainſi commis, le tout aux frais & dé́pens des
parties.
1I I.
Nous declarons en outre que tous ceux qui aſſiſteront ou ſe ren¬
contreront ( quoy qu’inopineément J aux lieux ou ſe commettront
des offenſes à l’honneur, ſoit par des rapports ou diſcours injurieux,
ſoit par manquement de promeſſe, ou parolles données, ſot par de¬
mentis, coups de main, ou autres outrages de quelque nature qu’ils
ſoient, ſeront à l’aduenir obligez d’en aduertir nos Couſins les
Mareſchaux de France, ou les Gouuerneurs & Lieutenans Gene¬
raux des Prouinces, ou les Gentils-hommes commis par leſdits Ma¬
reſchaux, ſur peine d’eſtre reputez complices deſdites offenſes, &
d’eſtre pourſuiuis comoe y ayant tacitement contribue, pour ne s’e¬
ſtre pas mis en deuoir d’en empecher les mauuaiſes ſuittes. Vou¬
lons pareillement & nous plaiſt que ceux qui auront connoiſſance de
quelques commencemens de quereles, & animoſitez cauſées par
des proceés qui ſeroient ſur! le point d’eſtre intentez entre Gentils¬
hommes, pour quelques intereſts d’importance, ſoient obligez à
l’aduenir d’en aduertir noſdits Couſins les Mareſtchaux de France,
ou les Gouuerneurs ou nos Lieutenans Generaux en nos Prouin¬
cos, ou eu lour abſence les Gentils- hommes commis dans les Bail¬
liages,