1g6
denr anoit ey-deuant fait entendre ſi bien ſes intentions,
qu’elle n’auoit rien à y adjouſter. M. Talon ayant apres la
lecture de cette Le ttre dit;Qu’il eſtimoit eſtre de ſon deuoir,
& du ſeruice qu’il doit au Roy, de repreſenter au Parlement
ce que pourroit cauſer vne telle deputation dans vn temps
ou le Royaume eſtoit tellement agité de troubles, qu’il n’y
auoit aucune de ſes parties qui ne s’en reſſentiſt. En ſuitte
fut leuë vne Lettre du Parlement de Normandie, par laquel¬
le il donnoit aduis à la Compagnie auoir receu l’Arreſt par
elle rendu contre le Cardinal Mazarin le i;. de ce mois, &
qu’il en auoit donné vn pareil, dont il enuoyoir coppie qui
fut pareillement leuë.
 Monſieur le Due d’Orleans apres ces lectures, prenant la
parole, dit;Que les aduis cy-deuant donnez à̀ la Compagnie
duretour du Cardinal Mazarin, n’eſtoient point des ſuppo¬
ſitions mal fondées, puis qu’il luy en eſtoit venu vn certain,
que ledit Cardinal eſtoit arriue à Sedan le 25. du preſent,
apres quoy il n’y auoit plus lieu de douter de ſon deſſein;
Qu’il ſçauoit auſſi que les Mareſchaux de la Ferté & d’Ho.¬
quincour le deuoient conduire juſques à la Cour, auec vn
Corps d’arḿe compoſees des Troupes qu’ils auoient tirées
des Garniſons de toures les Places Frontieres, de Picardie &
Champagne, & qu’il eſtoit aà propos d’aduiſer aux moyens
meceſſaires pour empeſcher ce retour, qui deuoit cauſer la
perte de l’Eſtat Surquoy Monſieur Talon auant que prendre
ſes Concluſions auroit repreſenté les maux que l’on deuoit
craindre ſi le Cardinal Mazarin reuenoit, ayant dit entr’au¬
tres choſes; que Meſſieurs les Deputez deuoient bien repre¬
ſenter au Roy, qu’en faiſant reuenir le Cardinal Mazarin, &
le remettant en ſes Conſeils, il rendoit ſa Majeſté reſponſable
enuers les Princes Eſtrangers de toures les pirateries & vole¬
ries qui ſe ſont exerćes ſur la mer de puis l’empeſchement de
la paix, en faiſant reuenir vn homme banny de ſon Eſtat par
ſa Declaration deuëment verifite au Parlemenz pour les rai¬
ſons contenuës en icelle, dont la principale eſt, d’auoir eſté
cauſe que le Traite conclud & arteſté à Munſter par les Pleni¬
potentiaires desPrinces ne fut ſigné;Que ſi leRoy, apres cetrs