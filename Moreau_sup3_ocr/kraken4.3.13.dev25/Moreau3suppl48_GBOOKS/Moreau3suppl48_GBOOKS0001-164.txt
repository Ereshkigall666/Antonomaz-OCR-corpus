1
es deffenſes portées par ladite Declaration du Roy:A o ea r’ &e
declare, les peines portées par icelle Declaration, encouruës; Ce fai¬
ſant, ledit Cardinal & ſes adherans, criminels de leze- Majeſté, & per¬
urbatreuts du repos public: Enjoint aux Communes leur courir ſus, &
aux Maires & Eſcheuins des Villes, de s’oppoſer à leur paſſage: Ordon¬
ne que ſur la Bibliotheque & meubles dudit Cardinal Mazarin, qui ſe¬
ront vendus; & reuenus de ſes enefices, & autres biens qui ſe trouue¬
ront luy appartenir en France, & à ceux qui l’aſſiſtent; il ſera par prefe¬
rence, & nonobſtant toutes ſaiſies, oppoſitions & appellations, pris la
ſomme de cent cinquante mil liures, laquelle ſera donnée à celuy ou ceux
qui repreſenteront ledit Cardinal à Iuſtice, mort ou vif, ou à leurs heri¬
tiers. Et ſi celuy qui le repreſentera ſe trouue preuenu de crime; ſera le
Roy tres-humblement ſupplieé, otroyer pardon, pourueu que ce ne
ſoit crime de leze-Majeſfté. Et ſeront leſdires Declaraions & Arreſts
executez ſelon leur forme & teneur. Declare auſſi les Oficiers du Roy
& Gouueneurs des Places qui ſe trouueront auoir fauoriſt le paſſage du¬
dit Cardiaal, & l’auoir eſcorté de leurs perſonnes ou de leurs troupes,
pareillement criminels de leze-Majeſte, décheus de toutes Charges &
Gouuernemens, meſmes des priuileges de Noblefſe, conformément à
ladite Declaration & auſdits Arreſts. Et ſera ledit Sieur Duc d’Orleans
prié par la Cour, d’employer l’authoriteé du Roy & la fienne pour l’exe¬
cution de ladite Declaration & deſdits Arrefts. Ordonne en outre, que
les Conſeillers commis & autres, ſeront enuoyez és Prouinces & lieux
que beſoin ſera pour l’execution du preſent Arreſt, duquel ſera donné
aduis aux autres Parlemens; Et iceluy leu, publié & afiché par tout où
beſoin ſera, à ce qu’aucun n’en pretende cauſe d’ignorance. Fait en
Parlement le vingt-neufieſme Decembre mil ſix cens cinquante-vn.
Signé, DV TILLET.
Cét Arreſt publié le lendemain ſelon la forme accou¬
ſtumeée.
 