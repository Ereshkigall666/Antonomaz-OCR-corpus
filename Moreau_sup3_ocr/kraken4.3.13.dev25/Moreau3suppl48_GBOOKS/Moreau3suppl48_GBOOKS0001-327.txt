32
apres le retourdes Deputez, Ce qui ne ſatisfit Meſſieurs des
Enqueſtes; diſans que ce delay deuoit eſtre reſolu les Cham¬
bres aſſembĺes; & pour ce eſtans retournez à la grand’Cham¬
bre, pour inſiſter à l’aſſemblée, y ayans rrouué l’Audiance
ouuerte, auroient remis au Vendredy ſuiuant, de demander
l’aſſemblée.
Ledit iour, Monſieur Payen Sieur Deſlandes, Conſeiller
Cler en la grand’Chambre, ſeroit allé par les Chambres don¬
ner aduis, que ſur la requiſition faite par les Preuoſt des
Marchands & Eſcheuins, demandant que pour faire ceſſer
les mal-heurs preſens, & ceux dont la ville de Paris & tou¬
te la France eſtoit menacée par la uerre ciuile, comme auſſi
à cauſe de la trop grande ſeichereſſe, dont les fruicts de la ter¬
re eſtoient incommodez & en danger, la Chaſſe de ſainte
Geneuiefue, Patrone de cette Ville, fuſt deſcenduë, &
Proce ſſion generale faite, pour demander à Dieu, par l’in¬
rerceſſion de cette Saincte, la Paix, & pour les biens qui ſont
ſur la terre: Monſieur Feret, Promoteur de Monſieur l’Ar¬
cheueſque de Paris, ayant repreſente que cettce Proceſſion
ne ſe pouuoit faire, ny la Chaſſe eſtre deſcenduë pendant
Octaue ou nous allions entrer, en laquelle le ſainct Sa¬
crement deuoit eſtre expoſeé, & qu’il falloit la remettre
apres ladite Octaue, Meſſieurs auoient donne l’Arreft
qui enſuit.
7 ¬ ¬  E 
   D
EXTRAICT DES REGISTRES
de Parlement.
TE iour la Cour, les grand’ Chambres, Tournelle, &
de l’Edit, eſtant aſſemblées, le Procureur General du
Rov a dit; Que lesEſcheuins & Officiers de cette Ville, &
le Grand Vicaire de l’Archeueſque de Paris, eſtoient au
Parquet des Huiſſiers; Eux mandez en la preſence dudit
Procureur General, & de pluſieurs Bourgeois auſſi entrez,
a dit; Que ſuiuant le contenu au Regiſtre du vingt- ſeptieſ¬
me de ce mois, & du iour d’hier, la deſcente de la Chaſſe
ſaincte Geneuiefve eſtoit deſirée par les Habitans de cette