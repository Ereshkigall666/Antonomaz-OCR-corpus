¬

28
Le Cercredy i7. Auril r65z.
VE iour, Monſieur le Duc d’Orleans, &M. lePrince venus
au Palais, accompagnez des Ducs de Beaufort, Briſſac,
Mareſchal d’Eſtampes, les Chambres ſe ſeroient aſſemblées,
ou M. le Preuoſt des Marchands & les Eſcheuins auroient
eſté mandez, pour leur enjoindre de conuoquer, & faire
l’Aſſemblée generale en l’Hoſtel de Ville, ordonnée par l’Ar¬
roſt du trezieſme de ce naois.
Monſieur le Preuoſt des Marchands venu ſeul, auroit dits
que le Burreau de la Ville n’eſtoit pas encor aſſemblé: Sur¬
quoy Meſſieurs auroient dit; que cela ſe faiſoit à deſſein d’é¬
luder l’aſſembĺe, laquelle les Mazarins trauerſoient & vou¬.
loient empeſcher, ſe faiſant dans la Ville des cabales pour
cela. Monſieur le Preuoſt des Marchands dit, que pour luy:
il-eſtoit preſt d’executer l’Arreſt, & que s’il plaiſoit à la Cour
denuoyer des Huiſſiers aulogis des Eſcheuins leur mander
de ſe rendre preſentement au Palais, ſi-toſt qu’ils ſeroient ve¬¬
nus, il viendroit auec eux receuoir les ordres de la Compa¬
gnie, ce qui luy auroit eſté accordé.
Et icaluy retiré, Monſieur le Procureur General auroit dit.
Que dans la Declaration de Monſieur le Prince il eſtoit fait
mention d’aſſociations & liaiſons faites dedans & dehors le
Royaurae, requerant que ledit ſieur Prince luy donnaſt com¬
munication de ſes traitez, pour voir commen, & auec qui leſ¬
dites liaiſons auoient eſté faites, ſnon requeroit la Cour
qu’il luy fuſt donné acte de ſa demande & des proteſtations
qu’il faiſoit contre l’enregiſtrement de ladite Declaration,
à ce qu’elle ne peuſt nuyre ny prejudicier aux droits du Roy,
attendu qu’elle ne ſe faiſoit pas de ſon conſentement; Mon¬
ſieur le Prince fit réponſe, que ſi dans ſa Declaration il y
auoit quelque choſe à redire, il eſtoit preſt de la reformer,
ainſi que le Parlement en ordonneroit; priant Monfieur le
Preſident de Neſmond de voir s’il y auoit quelque choſe à
corriger, de le faire ainſi qu’il jugeroit à propos, dont la Com¬
pagnie ſeroit demeureée d’accord.