13
tion de la Guerre, qui doiuent auec raiſon ietter
des pierres à celuy, qui en eſt declaré la cauſe.
Ie ſçay bien que leurs Majeſtez ne peuuent
pas auoir eu connoiſſance du detail & de tout ce
qui eſtoit contenu dans la Declaration du Roy;
 car elles ſont trop equitables, pour croire par
quelque raiſon que ce peut eſtre, qu’elles euſſent
voulu conſentir à me declarer le plus meſchant,
& abominable des hommes, & traiſtre. Et c’eſt
vn grand malheur pour le ſeruice du Roy, qu’il
ne ſe ſoit trouué aucun qui ait fait connoiſtre, de
quel auantage eſtoit aux ennemis de la France;
que toute l’Europe par l’adueu de Sa Majeſté,
fuſt perſuadé́e, que ſon principal Miniſtre auoit
empeſcheé la Paix. Les Elpagnols ne pouuoient
rien obtenir de ſi auantageux, comme de pou¬
uoir rejeter ſur la France la hayne de la Chre¬
ſtienté, pour les maux que la guerre luy fait ſouf¬
frir, & ne s’endormiront pas de le bien faire va.
loir & d’en profiter: Et les alliez de laFrance au¬
ront droict par la Declaration du Roy, de de¬
mander auec iuſte titre deſdommagement des
depredations qu’on a faites, qui vont à des Mil¬
lions, ou en cas de refus de faire vne querelle
bien fondée; puis qu’enfin il eſt certain, que le
Roy, & l’Eſtat ſont reſponſables de la conduite
de ceux qui ont la direction des affaires.
Ie ſç̧ay que ma conſideration n’eſtoit pas aſſez
forte, pour obliger quelqu’vn de parler en ma fa¬