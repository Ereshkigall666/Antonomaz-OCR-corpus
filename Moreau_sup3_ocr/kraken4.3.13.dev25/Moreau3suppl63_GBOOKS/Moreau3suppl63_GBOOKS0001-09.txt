

8
d’honneurs & de biens. Sa Sainreté, qui luy or¬
donne au lieu de ſe vanger des Princes, de re¬
connoiſtre les faueurs ſingulieres, qu’il auoit re¬.
 ceuë̈s de leur courtoiſie; void maintenant ſi le
Cardinal Mazarin a fait ſon profit de ſes aduis
paternels, lors qu’il entre en France, pour ietter
le Roy, & ſon Eſtat dans les plus eſtranges con¬.
fuſions qu’on aye iamais veueës, lors qu’il vient
pour deſtruire s’il peut les grands qui l’ont main¬
tenu: lors qu’il s’aduance auec des troupes;
pour mettre dans la derniere deſolation, les
peuples qui l’ont ſouffert auec tant de patiance:
eſt ce s’acquitter de ſes obligations? eſt ce obër
à ſon Superieur? & ſe ſouuenir de ſa profeſſion;
qui luy eſt ſi bien décrite par ſon Maiſtre, du¬
quel il a mépriſé les enſeignemens, & rejetté les
ordres; apres auoir calomnié autrefois ſa con¬
duite, & meſmes ſa perſonne?
 &,   &.
OBSERVATIONS.
CVn la reſponſe faite par le Cardinal Mazarin
à̀ vne Lettre de Monſieur le Comte de Btien¬
ne Secretaire d’Eſtat, qui auoit fait entendre au
Cardnal que la volonté́ du Roy, eſtoit qu’il ſe
rerira en Italie & ſans delay. Sa Majeſté ayant
iugé qu’il eſtoit expediant pour le bien de ſon
Royaume.
 RESPONSE