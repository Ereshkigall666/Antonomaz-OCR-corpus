 46
couuert, a parû auec tant d’éclat, & s’eſt fait ſen
tir auec tant de violence, qu’il a dé-ja embraſé́¬
diuerſes Prouinces, & qu’il peut plus facilement
ſuiure les autres, qu’il n’eſt facile de l’eſtuindre;
voyant qu’à vne longue guerre eſtrangere, que.
l’Eſtat eſpuiſé d’hommes & de finances, auoit
dé-ja de la peine à ſouſtenir, s’en eſt adjouſté
vne inteſtine, d’autant plus dangereuſe, qu’elle
bruſle les entrailles d’vn corps qui n’a pas trop
de toute ſa force pour combattre au dehors;
i’ay creu qu’il ne pouuoit eſtre de bon François,
ny de veritable ſeruiteur de Voſtre Majeſté, qui
non ſeulement ſans honte, mais ſans crime puſt
regarder les bras croiſez, la face preſente des af¬
faires, ſans y accourir auec tout ce qu’il peut a¬¬
uoir de forces, & d’amis, & ſans ſacrifier ſon bién
 & ſa vie, pour donner plus dé moyenau Roy de
ſe defendre des puiſſances redoutables qui l’at¬
taquent.
En cette qualité, & comme le plus obligé de.
tous, ie me ſuis preualu, MAD AME, de l’af¬
fection genereuſe de mes amis, & de la paſſion
qu’ils ont d’ailleurs pour le bien de l’Eſtat, pour
faire vn effort auec eux de mettre enſemble vn
corps de troupes aſſez conſiderable, pour pou¬
uoir eſtre vtile à̀ l’Eſtat, dans des conionctures ſi
preſſantoes; & ie ne puis aſſez exprimer à Voſtre
Majeſté, la paſſion qu’ils témoignent de pou¬
uoir en ce rençontre ſignaler par tout leurzele &