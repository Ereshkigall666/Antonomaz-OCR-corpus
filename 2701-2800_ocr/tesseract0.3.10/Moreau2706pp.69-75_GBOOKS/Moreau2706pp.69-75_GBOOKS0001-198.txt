LXXXV.

Et aux Fa-
uoris mefmes
our se con-
ferver.

41

refaire par quelque interuale de relache, apres vne guerre fi
longue & fi violente. Les impofts eftoient fi excefffs, &
PAuarice Italienne auoit ajouté tant d’inuientiôs à celles des
Partifans que le Miniftere precedent auoit introduits, qu’au
lieu que le peuple eftoit cy-deuant aux abois, il paroifloit
mort, & par confequêt on n’en pouuoit plus tirer de säg
que par vne cruauté qui foüilloit mefme dans les tombeaux.
Et comme le defefpoir eft le premier mobile des feditions,
& qu’encore que les François honnorent parfaitement leurs
Rois, il eft pourtant naturel de fe defendre de la violence
des Miniftres qui abufent de leur pouuoir, & appauuriffent
tout le monde pour s’enrichir; ces Sang-fuës pouuoient
preffentir qu’enfin les Prouinces fe lafferoient d’engraiffer
leurs bourreaux, & de voir emporter cent quatre-vingts
millions hors de l’Eftat fans nulle reddition de compte,
pour trouuer vne reflource à vne Pourpre criminelle, ou
luy achepter des Souuerainetez où elle a baffement feruy.

Ainfi outre le bien que la paix eut apporté au general du
Royaume, les Favoris ne fuffent pas tombez dans cette
mauuaife conftitution, qu’outre qu’ils font vniuerfellement
odieux à Dieu & aux hommes, ils tremblent encore dans
leur plus infolente affeurance ; & l’on peut dire que s’ils ne
periffent pas, c’eft moins par leur prudence que par noftre
foibleffe, puis qu’il eft certain qu’ils ont fait tout ce qu’ils
ont pù pour périr, en penfant fe conferuer. À ce propos
feu Monsieur le Duc de Parme, grand Capitaine & grand
Politique tout enfemble, difoit fort bien que le Mazarin
eftoit vn fol accablé d’vn poids exceflif de puiffance,

6

A Rome.

Odoard Far-
nefegräd Prin-
ce, grand Ca-
bitaine,é grand
Politique.
