$

luftice et vos Raifons, fe difpofe 4 fuiure vos lugemens, &
à fe ioindre auec nous, pour foppofer à l’iniufte oppreffion
d’vne Compagnie dont toute l’Europe a fouuent confulté
les Oracles. Nous prenons part à vos plaintes, & nous y
pouuons adioufter le miferable eftat de ce Parlement, que
l’on auoit rigoureufement defchiré, fans aucun crime, que
d’vue obeïffance aueugle. Les defordres de cette Prouince,
le defefpoir des Femmes violées, la mifere des Villages
pillez, & les feux de nos maifons brülées, éclatent affez
par tout le Royaume, pour iuftifier les defenfes legitimes
que nous preparons contre ces violences; Et neantmoins
dans les tumultes du temps, & dans la confufion des armes,
nous redoublons nos vœux et nos refpeûs enuers noftre
Prince; & nous proteftons auec vous, que la feule paffion
de conferuer fon authorité, fon Eftat et la liberté publique,
nous oblige aucc autant de neceflité que de douleur, à
nous feruir des derniers remedes, dont l’amertume pañfera
quelques iours dans vne agreable douceur. Nous vous
enuoyons les Arrefts que nous auons donnez, pour vous
faire connoiftre les foins que nous auons d’imiter voftre
conduite, & d’auancer le fecours que vous auez defiré.
Monsieur le Duc de Longucuille employe continuellement
fon courage, fon credit & fes peines pour vn fiiufte deffein,
& les autres Compagnies Souueraines n’oublient rien pour
le faire reüflir. Nous efperons enfin que dans peu de iours
