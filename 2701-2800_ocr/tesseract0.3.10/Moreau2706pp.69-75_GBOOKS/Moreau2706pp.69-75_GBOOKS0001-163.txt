Apologie à
Monieur le
Duc de Lon-

gue-ville.

IR.

Il n’eft pas
Prince à n’ef-
tre juftifié,
qu'en parlant
d’autruy,

IL faut voir
les profperitez
de fa maifon
deuant confi-
derer fes mal
heurs.

6

faire tort à la verité de s’empreffer trop à l’eftablir, comme
c’eft refuter les fauffetez que de les produire. le croy pour-
tant rendre vn feruice particulier à la France, entreprenät
vne deffence à part pour Monfieur le Duc de Longueville,
dont la maifon & la perfonne luy en ont rendu de fi grands,
foit pour la guerre, foit pour la paix.

Ce n’eft pas que ie veüille diuifer les interefts des Princes,
que le Sang & l'Alliance ont fi eftroitement vnis. Les
loüanges leur feront toufiours communes ainfi que les
peines. Mais chacü meritant des Elogesinfinis, chacun auffi
doit auoir fon Apologie particuliere, & Monfieur le Duc de
Longueville n’eft pas Prince dôt on ne doiue parler qu’en
paflant, & comme en parlant d’autruy. Au refte la flatterie
ne s’interefera point dans mon deffein, puis qu’elle ne
s’adreffe gueres aux Heros mal’heureux, & que d’ailleurs je
parle d’vn Prince dont je n’ay pas l’honneur d’auoir de fpe-
cialle connoiffance, que celle que la grandeur de fa naiffance
& de fes aétions en peut donner à tous les François.

Mais voyons fes profperitez deuant que venir à fes mal-
heurs, & remontons aux autres fiecles pour defcendre au
noftre. Ce détour allegera en quelque façon nos regrets en
diuertiffant noftre imagination; Et par ce que luÿ & fes
predecefeurs ont merité, on verra mieux ce qu’ils ne meri-
toient pas. Apres auoir tiré leur Eloge des Hiftoires autë-
tiques, & de la bouche mefme de leurs enuieux, comme nos
ennemis eftrangers, nous refpondront aux imputations de
quelques Miniftres, qui fôtaujourd’huy nos ennemis domef-
tiques.
