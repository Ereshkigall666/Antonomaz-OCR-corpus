+ de

28

temps qui reftoit propre à tenir la campagne, l’on marcha
vers le Milanois, avec deffein de furprendre Tortone, ville
fituée entre Genes, & Milan, fiege d’Euefché, & dans vn
pays gras & fertile, capable de donner quartier d’hyuer aux
troupes, & facilité à la conquefte entiere du Milanois. Cette
ville fut prife d’abord. Mais la Citadelle qui la commande,
& qui eft en lieu eminent, fe trouua beaucoup plus forte,
que ne difoient ceux qui auoient propofé l’entreprife.
Outre que huiét cents foldats fortis d'Alexandrie, qui en
eft voifine, s’eftoient iettez dedans, qui faifoient auec la
garnifon ordinaire, enfemble quelque milice, & les païfans
refugiez, quinze cents hommes, tant foldats, que Bandiz,
ou païfans. L'Espagne ne craint rien tant que de perdre ce
beau Duché de Milan. Le Comte de Sirüella, qui en eftoit
pour lors Gouuerneur, fait vn effort pour fecourir Tortone.
Il tire les Garnifons de toutes les places du Piedmont, il en
compofe vne armée plus forte en nombre d'hommes que
celle des affiegeans. Il s’auance fur la fin d'Oë&tobre pour
ietter du fecours dans la place. Mais trouuant vn grand
ordre par tout, deux Princes vigilans, & le comte du Pleflis
Pralin, depuis Marefchal de France, bien refolus à le rece-
uoir, il n’ofe tenter le combat. Il fe retire dans les villes
voifines, à deffein de coupper chemin à nos viures, & de
nous faire perir de neceflité. Elle fut grande, fans doute, &
fans la conftance du Duc, qui l’opiniaftra contre tout le
monde, l’on fe fut retiré, veu mefme la bonne nouuelle qui
fut apportée au Camp, de la prife de Verrüe, qui eftant
degarnie d'hommes pour fa deffenfe, fut emportée par les

 

 

 
