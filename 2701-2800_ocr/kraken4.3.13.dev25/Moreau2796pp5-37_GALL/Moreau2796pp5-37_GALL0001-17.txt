pris en meſme temps & mene dedans la Baſtille, comme
complice & ſauteur de cette trahison, où il demeura plus
de quinze ans, pour apprendre à viure en repos, & ſeruir
ſon Roy fidellement.
Ces deux traiſtres ainſi logez en lieux d’aſſeurance, le
Roy conſiderant le danger auquel ces perfides l’auoient
mis, & ſcçachant que tous leurs deſſeins ne tendoient qu’à
le faire mourir, pour donner la Couronne à ſon frere, il
fnt arreſte dans le Conſeil de Sa Majeſté, que ſans auoir
eſgard au rang ny au Caractere de Baluë, il falloit luy fairc
ſon proćs comme criminel de leze-Majeſteé, ſauſ à̀ voir
qu’elle en ſeroit l’iſſuë, le droit de capture et d’empriſon¬
nement ne pouuant eſtre difſeré, puis que la Royaut́ eſtoit
la meilleure & principale partie de la Republique; & que
ce Cardinal eſtoit arreſté, non pas comme Miniſtre d’Egliſe,
mais comme vn ſubjet & vn Conſeiller du Roy qui auoit
offenć le public, & taſch́ de ruiner ſon Prince & ſa
Patrie; cependant qu’il en ſeroit donne aduis au Pape, &
au Conſiſtoire des Cardinaux.
Belle-foreſt remarque, qu’il y eut des hommes conſcien¬
cieux qui mirent en auant, qu’il n’eſtoit pas permis au
Magiſtrat temporel de connoiſtre de la cauſe d’vn Eccle¬
ſiaſtique, encore moins de l’arreſter, allegans pluſieurs
exemples tant anciens que modernes, & entr’-autres, le
ſcandale arriué ſous Philippes le Bel, pour l’empriſonne¬