les Troupes de la Normandie ſeront en eſtat de nous
ouurir les paſſages, & nous rendre vne libre communica¬
tion, dans laquelle nous taſcherons de vous donner autant
de ſatisfation par l’vnion inuiolable & ſincere dont nous
vous aſſeurons, que nous auons de reſſentiment de celle
que vous nous promettez, & des Arreſts que vous auez
donnez. Nous n’auons pas voulu rien arreſter ſur la
conuocation des Eſtats, que nous n’ayons appris ce que
vous en aurez ordonné. Les affaires plus preſſantes nous
ont empeſché iuſques icy, de donner l’Arreſt que vous
ſouhaitez: ce ſera le ſujet de l’vne des premieres Aſſem¬
blées, dont vous pouuez attendre vne reſolution conſorme
à vos ſentimens, puis qu’ils ſont pleins de Iuſtice, & que
nous voulons viure auec vous dans vne intelligence qui ne
ſouffre iamais aucune diuision. Nous sommes,
MESSIEVRS,
Vos Freres & bons amis, Les Gens tenans
la Cour de Parlement de Normandie.
Signe, VAo, Greffier en cheſ de ladite
Cour.
A Roüen ce 22 Febu. 149.