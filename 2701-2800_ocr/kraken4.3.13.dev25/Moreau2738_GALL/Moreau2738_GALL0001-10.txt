
A vn autre gros Boulanger
Qui n’a manque de fourrager
Comme luy durant cét affaire.
Ie ne ſçay comme ils ont pû faire
De ſe monter ſi viſtement
Aux deſpens de noſtre froment.
Mais ils ſçauent bien leur defaite,
Et deſia leur nopce fuſt faite
S’ils n’auoient encore eſperé
Que ce temps euſt touſiours duré.
Cinq mille francs ſeront le gàge
De ce bien-heureux mariage
Où iamais il n’auroit eſté
Seulement d’vn ſol bien compté.
Penſez-vous combien leurs fourneé́es
Leur valloient toutes les iournees,
Combien ils faiſoient de butin
Depuis le loir iuſqu’au matins
Cela ſeroit preſque incroyable,
Mais ie ſçay qu’il eſt veritable
Qu’vn iour dedans les Cel eſtins
Ie vis arriuer ces lutins
Et qu’en ſortant ils me monſtrerent
Du beau froment qu’ils acheterent,
A prix iuſte, & meilleur marché
Que le cours n’eſtoit au marché.
Ils diſoient que ſoix ante liures
Eſtoient ce que valloient ces viures,
Mais ie ſçay bien aſſeurement
Qu’Il en eſtoit tout autrement.
Meſchans, n’auez-vous point de honte,
De me faire ce mauuais eompte,
Leur dis-je alors comme ſurpris,
De m’en celer ainſi le prix,
Ie reconnois bien voſtre ruſe,
Vous ne ſçauriez auoir d’excuſe