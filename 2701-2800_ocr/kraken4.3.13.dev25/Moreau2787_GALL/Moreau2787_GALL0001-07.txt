
Et d’vn funeſte Eſtat de gloire:
Ces nouueaux peuples conqueſtez,
Tant de villes de tous coſtez,
Sur tant de nouuelles Riuieres
Me pourroient donner quelque rang;
Mais que me ſeruent ces frontieres,
Si pour des fleuues d’eau i’en ay donné le ſang.
Helas! ie deſeſperois
Que vous me fuſſiez pitoyable:
Mais il me ſouuient qu’autrefois
Vous auez eſté miſerable.
Vous pouuez iuger d’vn bienfait,
Par le plaiſir qu’on vous euſt fait,
Vous deliurant d’vne puiſſance
Qui traittoit voſtre Majeſté
Auec la meſme violence
 Que vous pouuez ſouffrir dans la maiorité.
Qui m’euſt aſſeuré que lamort
De Richelieu l’impitoyable,
Ne deuſt finir le mauuais ſort,
Dont la rigueur encore m’accable.
Qui m’euſt aſſeuré que l’Eſtat
De voſtre ieune Potentat,
Au lieu d’vn theatre de guerre,
Ne deuoit eſtre deſormais
Que les delices de la terre,
 Et le Temple ſacré d’vne immortelle paix.
 Mais loin de gouſter les douceurs
 ue la Paix donne ſur la terre,
 I’eſprouue
.,