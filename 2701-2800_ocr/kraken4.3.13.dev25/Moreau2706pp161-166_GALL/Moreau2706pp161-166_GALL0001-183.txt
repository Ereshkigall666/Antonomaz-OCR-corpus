rendre ce teſmoignage. Il paſſe la Sauoye et la Suiſſe, &
ſe rend à̀ Colmar à la fin d’Aouſt. Il trouue dans l’Alſace
le Comte de Guebriant, le ſieur de Choisy, auiourd’huy
Chancelier de Monſieur le Duc d’Orleans, & le Baron
d’Oiſonville, qui traictoient auec les Colonels de l’armée
du Duc de Veymar, auſquels ce Prince à ſa mort en auoit
laiſſé la conduite.
Le Traicté fut ſi heureux, par la preſence, & par l’au¬
thorite du Duc de Longueville, que le Roy mit en ſon
obeiſſance Brizach, auec deux des villes Foreſtieres, Rheinfelt
& Laufſemoourg, & encore Fribourg en Briſgauu, les com¬
mandans de ces places ayant pris commiſſion du Roy, &
preſté le ſerment à̀ ſa Majeſté. Auec cela, quatre mille
cheuaux des meilleurs d’Alemagne entrerent à̀ ſon ſeruice,
& dix Regimens d’Infanterie leuez par le feu Roy de Suede.
Ce fut vn coup d’eſſay, qui fit voir à l’Empire quel deuoit
eſtre vn iour le Duc de Longueville dans la negotiation,
apres luy auoir fait paroiſtre ce qu’il ſçauoit faire en com¬
mandant les armées.
Ces troupes Alemandes jointes à̀ ce peu de François
qu’auoit amenez le Marquis de Lenoncour, commencerẽt
aà marcher ſur la fin d’Octobre en deſcendant le Rhein. Le
premier logement fut à̀ Scheleſtat, où commandoit le
Marquis de Montozier. De laà elles paſſerent preés de Benfelt,
de Strasbourg, puis à̀ Haguenau, à̀ Vuitzembourg, ̀ Lau¬
dauu, à̀ Germizein. L’arḿe de Bauiere coſtoyant la noſtre
au delà du Rhein, & iettant des ſorces dans Spire, Vormes,

1
 li