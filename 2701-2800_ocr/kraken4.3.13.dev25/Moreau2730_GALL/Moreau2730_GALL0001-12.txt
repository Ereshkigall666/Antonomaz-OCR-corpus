Car enfin nous ſommes trop braues
Pour deuoir eſtre vos eſclaues.
Si vous vous fuſſiez contenté
De quelque mediocrité,
Si ſans vſurper la couronne
Où du moins le droit qu’elle donne
Vous euſſiez en homme d’eſtat
Seruy noſtre bon potentat,
Vos defauts, & voſtre naiſſanoe
N’euſſent pas tant choqué la France:
Et d’vn excez de charité
Elle eut encor patienté.
Mais à preſent mon cher compere
Voſtre depart eſt neceſſaire.
Car il eſt certain que Paris
Vn iour reuerra ſon Louys:
Que vous n’auez pas eſperance
De tranſporter hors de la rance,
Ainſi que le rouge metal
Pour vous fort bien, pour nous fort mal
Or le Roy reuenant en ville
Ie vous crois homme trop habile,
Et pourtant ne l’eſtes pas trop,
Pour y reuenir au galop
Au pas, au trot, ou d’autre ſorte;
Car euſſiez vous meilleure eſcorte
Que n’auiez dans vn autre temps
Allant au Palais d’Orleans,
Ie vous iure par ce Burleſque
Qu’vne meſchante ſoldateſque