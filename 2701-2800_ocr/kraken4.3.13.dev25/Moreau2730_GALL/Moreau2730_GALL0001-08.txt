5
Mais ie parle par parabole
Et i’entens de celuy qui vole,
Qu’on croit nonobſtant le reuers
Vouloir eſtre Duc de Neuers,
Nous va rauager les frontieres
Et prendre Prouinces entieres.
Helas que nous aurons de mal
N’ayant plus ce grand Cardinal!
Que le conſeil ſera profane
S’il quitte la ſainte ſotane.
Mes enfans que deuiendrons-nous
Sans ſinge deſſus nos genoux?
Hé que ie preuoy de miſeres
Apres la perte des deux freres,
Puiſque l’Eminent Iacobin
Qui eſtoit vn plaiſant Robin
Le Viceroy de Catalogne
Eſt mort, & que l’autre s’éloigne.
Mais s’il eſt permis en ce lieu
D’alleguer les liures de Dieu
Qui dans vne meſchante ville
Vouloit pardonner à cent mille
Pourueu qu’ils s’en peut trouuer dix
Qui meritaſſent Paradis.
Comment euiter ſa vengeance,
Tous les iuſtes ſont hors de France,
Et i’ay peur que dedans Paris
L’on n’en puiſſe pas trouuer dix
Noſtre Mazarin les emporte
Ils luy ſeruent de bonne eſcorte