8
Et tenant cartes ou cornet
Vous font entrer au cabinet.
Mais, direz-vous, i’ayme la France,
Et les grands ſoins de la Regence
Me diuertiſſent ſeulement,
Car la Cour eſt mon element.
Il eſt bien doux de voir des Princes
Et des Gouuerneurs de Prouinces,
Des Ducs, & Pairs, des Mareſchaux
Loüer mon hoſtel à cheuaux,
Et dire que mon Eminence
Sçait mieux ioüer qu’hõme de France,
Ie l’auoüe c’eſt grand plaiſir
Mais parlons vn peu à loiſir.
Reſpondez-moy Meſſire Iule
Qui paſſez pour parant d’Iüle
Parce que lommes tous venus
Nous, & luy de Dame venus,
Si cette gloire vous agrée
D’auoir l’authorité ſacrée
Quoy que vous ne le ſoyez pas,
Que regarder de haut en bas
De nous commander à baguette
Soit ce que voſtre cœur lſouhaitte,
Donnant penſions, & breuets
luſqu’au moindre de vos laquais,
Ce n’eſt vn ergo neceſſaire
Qu’auſſi cela nous doiue plaire,
Et c’eſt aſſez qu’en bons François
Nous obeyſſions à nos Roys.
Car