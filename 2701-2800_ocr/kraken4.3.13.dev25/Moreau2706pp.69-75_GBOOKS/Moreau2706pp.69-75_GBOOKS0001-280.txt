tendoient qu’à nous deſnir? Mais l’artifice (quelques-vns
ont dit l’or d’Eſpagne, ce que ie ne crois pas) preualut ſur
toutes nos remonſtrances. Ils ſignent les articles, auec de¬
claration neantmoins, que le tout ſeroit nul, & de nul efſet,
ſi la France n’eſtoit d’accord auec l’Eſpagne. Ce que l’on fit
adjouſter au bas de leur eſcrit auec beaucoup de peine.
Les articles ſignez, la pluſpart desdits Ambaſſadeurs re¬
tournerent en leurs Prouinces, pour y faire agréer ce qu’ils
auoient fait. Ce fut alors que la ruze Eſpagnole déploya
toutes ſes jnuentions pour perſuader dans les pays bas, que
la France ne vouloit point de Paix. Ils accordoient, à
leur dire, toutes les Conqueſtes; quand on les preſſoit d’en
rediger l’article par eſcrit, tantoſt ils attendoient des ordres
de Madril, tantoſt ils eſtoient obligez d’en conferer auec
Caſtel Rodrigue, & depuis auec l’Archiduc, d’autrefois ils
diſoient que cela eſtoit accordé, & qu’il n’eſtoit pas néceſ¬
ſaire de le coucher par eſcrit, que tout ne fut conclu.
C’eſtoit vn Prothéêe qui changeoit de mille ſormes, & qui
vous eſchapoit des mains, quand vous le penſiez tenir.
Ils enuoierent à la Haye vn appelé Philippe Roy, qui fit
courre vn grand volume, des choſes accordées à l’auantage
de la France. Quand on leur diſoit, qu’ils refuſoient de faire
à Munſter, ce qu’ils publioient à la Haye, ils le deſad¬
uoûoient. Quand ils perdoient l’eſperance de porter Meſ¬
ſieurs les Eſtats à traicter auec eux en particulier, ils
ſemoient vn bruit parmy les peuples, qu’il ne tenoit qu’àd
eux d’eſtre d’accord auec la France, qu’ils donneroient leur
Infante au Roy en mariage, que ſa Maieſté ayant les droits