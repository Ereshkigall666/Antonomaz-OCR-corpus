ſont libres, Monſeigneur, & l’indigne Autheur de leur cap¬
tiuité ſe treuue enfin en eſtat de n’attenter plus contre des
teſtes ſi ſublimes, & ſi gencrallement checries de tous les
bons François; ie vous ay mandé par ma precedente tout
ce qui s’eſt paſſé à la Cour, & au Parlement, tant en ſaueur
de ces illuſtres captifs que contre cét imfſame ennemi de
leur gloire, & celle-cy vous apprendra quelques particula¬
ritez qui vous ſeront d’autant plus agreables, qu’elles
decouurent les fourbes continuelles de l’vn, & font
cognoiſtre la joye que tout le monde a teſmoigneé pour la
deliurance & le retour des autres; le Cardinal Mazarin ſe
voulant attribuer la gloire de les auoir deliurez, fit en ſorte
d’eſtre le porteur de la lettre de cachet que le Roi & la
Reine auoient ſignée à cette fin, mais craignant d’eſtre
preuenu par les ſieurs de la Roche-Foucaut, Champlaſtreus,
& Preſident Violle, Deputez de leurſd. Majeſtez, & porteurs
d’vne autre lettre ſigneée coõme la precedente, & en outre de
ſon Alteſſe Royalle, Il eut la malice d’empeſcher qu’il ne ſe
treuuaſt aucuns cheuaux ſur les chemins pour relayer le
Courrier, ny leſdits Deputez. Stratageme qui luy reüſſit ſi
bien, qu’il arriua au Havre vne heure auant ledit Courier
de ſon Alteſſe, & auant que leſdits Deputez en fuſſent à ſix
lieües toutesfois ſon arriué́e en ladite ville fut autre qu’il ne
s’eſtoit propoſe, car loin d’y eſtre reçeu, & d’y trouuer du
monde à ſa deuotion, peu s’en fallut que le peuple n’anti¬
cipaſt les quinze jours qui luy ſont accordez pour ſortir le
Royaume; & apres lequel temps il eſt permis aux Cõmunes
de luy courir ſus, ce qui des lors ſeroit infailliblement arriué