CXXII.
Le Due a
touiours haut¬
mẽt protegé
Roûen, bien
loin de vou¬
loir le tenir
en ſuiettion.
tient les baſſeſſes meſmes pour glorieuſes quand elles
ſeruent à l’agrandiſſement d’vne mediocre ſortune.
Venons maintenant à la ville de Roüen qu’on ſuppoſe
que le Duc vouloit tenir en ſubiettion, quoy qu’il l’ait
auantagée auec des ſoins dignes d’vn ſi grand Prince, &
d’vne ſi grande ville. Il l’a touſiours regardée comme ſon
cœur auſſi bien que comme le cœur de la Prouince, & a
touſiours eſté dans vne belle inquietude pour luy donner
vne parfaite tranquillité. Ses predeceſſeurs l’auoient reünie
à la Couronne apres tant de fatales diuiſions qui l’en auoient
ſepareée, mais ils l’auoient renduë Françoiſe, il a trauaillé à
la rendre heureuſe. En effect ſi Louys douzieſme de la
Du Hailla.
Maiſon d’Orleans y eſtablit le Parlement, & fiſt vne Cour Serres, ee.
reglée de l’Echiquier qui eſtoit irregulier pour l’adminiſtra¬
tion de la Iuſtice; on peut dire, que Henry d’Orleans a
encore d’auantage oblige Roüen, empeſchant que ce Parle¬
ment ne perdiſt ſon luſtre par vn Semeſtre, & le remettant
deux fois dans ſon premier eſclat, apres que les Miniſtres
l’auoient eſclypſé. Chacun ſçait les oppoſitions qu’il forma
dans le Conſeil pour empeſcher l’introdution des nouueaux
Officiers des Cours Souueraines; & la Faueur l’ayant enfin
emporté ſur la Iuſtice, il a remué tant de reſſors que la Iuſtice
l’a derechefemporte ſur la Faueur. Le Conſeil penſant profiter
de l’abſence du Prince pour charger la Normandie par vne
innouation ſi dangereuſe, il ne fut pas ſi toſt reuenu, qu’il
fiſt remettre les choſes en leur ancien eſtat, & se declara
ennemy des Miniſtres, pour faire voir combien il aimoit
ſes intereſts des Bourgeois. A ſon retour de Munſter, la