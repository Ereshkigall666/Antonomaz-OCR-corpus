luſtice et vos Raiſons, ſe diſpoſe à ſuiure vos lugemens, &
aà ſe ioindre auec nous, pour ſ’oppoſer d l’iniuſte oppreſſion
d’vne Compagnie dont toute l’Europe a ſouuent conſulté
les Oracles. Nous prenons part à vos plaintes, & nous y
pouuons adiouſter le miſerable eſtat de ce Parlement, que
l’on auoit rigoureuſement deſchiré, ſans aucun crime, que
d’vue obeiſſance aueugle. Les deſordres de cette Prouince,
le deſeſpoir des Femmes violées, la miſere des Villages
pillez, & les ſeux de nos maiſons brûlées, éclatent aſſez
par tout le Royaume, pour iuſtifier les defſenſes legitimes
que nous preparons contre ces violences; Et ncantmoins
dans les tumultes du temps, & dans la confuſion des armes,
 nous redoublons nos vœux et nos reſpects enuers noſtre
Prince; & nous proteſtons auec vous, que la ſeule paſſion
de conſeruer ſon authorite, ſon Eſtat et la liberté publique,
nous oblige auec autant de neceſſité que de douleur, à
nous ſeruir des derniers remedes, dont l’amertume paſſera
quelques iours dans vne agreable douceur. Nous vous
enuoyons les Arreſts que nous auons donnez, pour vous
faire connoiſtre les ſoins que nous auons d’imiter voſtre
conduite, & d’auancer le ſecours que vous auez deſiré.
Monsieur le Duc de Longueuille employe continuellement
ſon courage, ſon credit & ſes peines pour vn ſi iuſte deſſein,
& les autres Compagnies Souueraines n’oublient rien pour
le faire reüſſir. Nous eſperons enfin que dans peu de iours