du Clergé du Royaume, en preſence du Cardinal Mazarin,
qui leur a promis des Abbayes pour mentir de la ſorte;
Que des bouches inſernales ont prononcé des Arreſts
iniuſtes & par attentat contre ſon Eminence, d’autant que
le Parlement qui les a donnez n’a point de juriſdition ſur
la pourpre Romaine; & que mettant ſa teſte à cinquante
mille eſcus, il auoit teſmoigné le peu de Religion qu’il
auoit, & le meſpris qu’il faiſoit de ſa perſonne & de l’inno¬
cence du Fils de Dieu, qui tout diuin & tout pur qu’il
eſtoit, n’a eſté vendu que trente deniers; Neantmoins que
Dieu qui eſt le conſeruateur des afflſigez, voulant main¬
tenir & proteger ce grand Prince de l’Egliſe, & ce Ministre
incomparable, luy auoit imprimé vn certain caractêre ſur
le front, qui le rendoit venerable à ſes propres ennemis, &
faiſoit tomber les armes des mains de ceux qui auoient
l’enuie d’executer l’iniuſtice & la violence de cét Arreſt.
Geneſ. ap.4 Poſuit Deus fignum in illo, vt non interficeret eum omnis qui
verſ. 14. 15.
inueniſſet eum; Et cette marque, Sire, (diſoit ce paranim¬
pheur Mazarin) n’eſt autre choſe que l’authorité & la pro¬
tection de voſtre Majeſté, qui condamne les Iuges de cét
illuſtre Innocent, & qui caſſe leurs Arreſts, comme donnez
par attentat, ſans pouuoir, ſans juſtice, & ſans ſondement
quelconque, &c.
Auant que de venir à la Religion & à l’equité de toutes
les procedures du Parlement, il faut que ie face quelques