CXXI.
Quant aux fortifications de la place, ce qu’on auance de
On laiſſa la.
place a os l’Ingenieur qui n’a point paru, montre bien qu’elles ſont
premier eſtat,
& ſa reddition
ſut facile.
purement imaginaires. Le Pontdelarche demeura touſiours
au meſme eſtat qu’il auoit eſté remis entre les mains du
Duc, la garniſon n’en fut pas meſme renforcee, quoy qu’il
y euſt des deſſeins ſormez pour l’en chaſſer, & le Roy vit
bien à ſa venuë qu’on luy auoit feint des obſtacles de deſo¬
beyſſance, où il ne trouuoit que reſpect & que ſoumiſſion.
Monſieur de Chamboy eut ordre de remettre la place entre
les mains de ſa Maieſté, ce qu’il ne fiſt pourtant qu’auec
le regret de voir que le Conſeil qui l’auoit venduẽ au Duc,
ne parloit point de la racheter, & profitoit ainſi de la
dépoüille d’vn Prince enfermé dans vne priſon; comme ſi
ce n’euſt pas eſté aſſez de luy oſter la liberté ſans luy oſter
encore les biens. La viſite qu’on fiſt du lieu montra bien
que le Duc ſongeoit plus à̀ le conſeruer pour le Roy, qu’à
ſe rendre maiſtre de la riuiere, & la facilité dont Monſieur
de Chamboy traittoit les Marchands qu’on tyranniſoit
auparauant par des extorſions inſupportables, rendoit ſon
pouuoir auſſi doux, que celuy de beaucoup d’autres Gou¬
uerneurs auoit paru formidable. Le ſieur de Beaumont qui
luy ſucceda, eſt vn ſort bon Gentilhomme; ſa generoſité
pourtant a eſté vn peu fleſtrie en ce qu’il a repris ſa charge
ſans rendre au Duc l’argent & les aſſeurances qu’il auoit eu
la bonté de luy donner. Il eſt vray que ſous un Miniſtere ſi
laſche l’intereſt faict le plus haut poinct d’honneur des
Nobles. On croit que tout ce qu’on peut acquerir, meſme
par de mauuaiſes voyes, eſt touſiours bien acquis, & l’on