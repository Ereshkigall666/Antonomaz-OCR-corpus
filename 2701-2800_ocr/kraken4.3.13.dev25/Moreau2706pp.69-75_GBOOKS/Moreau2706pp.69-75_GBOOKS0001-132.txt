dont le ſieur de Lilly Preſident fit les complimens: & ainſi
 tour à tour, le College des Secretaires du Roy: les Conſuls:
l’Amiranté & les Eaux & Foreſts: le Bailliage, de qui la
parole fût portêe par le ſieur de Varangeuille: le Chapitre
de la Cathedrale: les Curez & le Clergé de la ville: l’Elec¬
tion: les Capitaines de la ville: le Grenier à Sel: & la Vi¬
comté de Roûen.
Les Deputez du Ponteau de Mer, vinrent auſſi aſſurer le
Roy de leur fidelité.
La ville fut pareillement en Corps rendre ſes reſpects à̀
Mademoiſelle, la ſaluer, & luy offrir ſes preſens de conf¬
ures, que la meſme ville enuoya auſſi à la Princeſſe de Ca¬
rignan apres l’auoir eſté viſiter.
Le lendemain ſeptiéme, le Parlement députa le ſieur
d’Amfreuille ſecond Preſident & r6. Conſeillers, pour aller
auſſi ſaluẽr le Cardinal Mazarin, Son Eminence n’ayant
voulu receuoir ce compliment le jour precedent, qui eſtoit
le meſme auquel il auoit eſté fait au Roy: de laquelle ation
ce Preſident emporta vne approbation vniuerſelle.
La Chambre des Comptes y alla en ſuite, le ſieur de
Fumechon ſecond Preſident en icelle portant la parole;
comme fit la Cour des Aydes, les Treſoriers de France &
les autres Corps de la meſme ville, qui luy furent preſentez
par l’Abbé de Palüau ſon Maiſtre de chambre, & le Maiſtre
des Ceremonies: tous s’eſtant retirez grandement ſatisfaits
du bon aceueil de Sadite Eminence: à qui les Deputez de
la Ville de Dieppe, du Ponteau de mer & autres lieux, vin¬
rent auffi le meſme jour rendre leurs deuoirs.