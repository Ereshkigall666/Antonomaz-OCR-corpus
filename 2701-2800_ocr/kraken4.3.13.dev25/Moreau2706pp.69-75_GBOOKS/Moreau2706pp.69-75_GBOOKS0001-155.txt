Dequoy la plus grande partie de ceux qui eſtoyent dans
le chaſteau ayans eu auis, pour ne s’expoſer pas au hazard
d’eſtre pris, ſe ſauuerent auec vne promptitude incroyable.
Il n’y eut que la Duchesse de Longueuille, qui s’eſtant ré¬
ſoluë des la nuit à ſe retirer par vn chemin du chaſteau
qu’on auoit pratiqueé à cette fin, ſe voulut mettre en des
chalouppes auec ſes Demoiſelles & quelques Gentilshommes
de ſa ſuite pour ſe rendre en ce vaiſſeau: mais le temps lui
fut ſi contraire qu’elle ſe vid proche du naufrage & cou¬
trainte de retourner à terre: où elle prit vne nouuelle réſo¬
lution de ſe ſauuer à cheual auec vne Demoiſelle & cinq
perſonnes ſeulement: le reſte ayant eſté contraint de ſe
retirer dans le chaſteau par la meſme voye qui ſe trouua
encor libre pour n’auoir pû eſtre bouchée du coſté de la
campagne, faute de caualerie.
Alors, ledit ſieur du Pleſſis, qui receut cette nouuelle le
neufieme dudit mois ſur les huit heures du matin, preéuoyant
bien que l’eſtonnement qui s’augmentait de jour en iour
dans l’eſprit de tous ceux du chaſteau, luy donneroit beau
jeu, pour le forcer: les bourgeois ſe fortifians de plus en
plus en la réſolution de le fauoriſer en ſon entrepriſe: ce qui
ſeruiroit grandement à epargner le chemin aux troupes & à
l’artillerie dans vne ſaiſon ſi faſcheuſe, fit faire les appreſts
pour attacher vn Mineur audit chaſteau, & commandement
 tous ceux qui pouuoyent porter les armes de ſe preéparer
à̀ ſon ataque.
Ce qui alloit eſtre executé lors que les leſuites de cette
ville laà obtinrent de lui quelque delay, afin de parler au