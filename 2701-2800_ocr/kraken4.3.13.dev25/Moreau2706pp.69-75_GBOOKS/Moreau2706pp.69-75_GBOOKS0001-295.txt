attaqué pluſieurs autres: mais particulieremẽt ceux qui ont
ſerui le plus vtilemẽt ce Prince, comme les ſieurs de la
Croiſette & Montigny, ſur le ſuiet deſquels vous demeurerez
d’accord auec moy, que s’ils auoiët donné lieu à vne aceu¬
ſation legitime, leur crime ne ſeroit pas mediocre, puis
qu’outre la nouriture qu’ils ont priſe dans cette Maiſon, ils
ont receu des biẽs faits de leur Maiſtre qui les obligent à
vne fidelité inuiolable, & c’eſt auſſi ce qui m’a donné des
ſoins tous extraordinaires pour m’eéclaircir de tout leur pro¬
cedé; i’ay ſceu que ce qui ſe pouuoit attendre d’vn homme
de bien & d’honneur a eſté fait par le ſieur de Montigny,
pour la iuſtification duquel il ſuffiroit de dire, que Madame
de Longueuille eſtoit dans Diepe, y donnant les ordres, &
lui executant ſes commandemens, il l’aduertit à ſon ariuee
de ce qu’elle pouuoit atendre des habitans de cette ville, il
lui a touſiours parlé cõme vn ſerviteur paſſionné à ſon
ſeruice, il n’a point flatté le mal, n’ayant pas creu que ce
fut le moyẽ de le guerir, madite Dame, ſçait l’enuie de ceux
qui eſtoiẽt aupres d’elle cõtre lui, elle ſcait encore en quel
eſtat elle le laiſſa, & qu’il ne remit la place qu’apres l’ordre
que lui apporta de ſa part le ſieur de Chamboy, qui aupa¬
rauant ſur vn ordre pareil auoit rẽdu le Pont de Larche, &
qui lui dit qu’il alloit à Roüen de la part de madite Dame,
l’offrir au Roy, & Caẽn qui reſtoit ſeul en la Prouince, le
ſieur de Montigny a encore la lettre que le ſieur de Chãboy
lui a eſcrite de Roüen, par laquelle il lui made auoir executé
ſes ordres cõformes à ce que ie vous eſcrit, on lui obiecte
qu’on ne ſçay ſi vne crainte naturelle ne l’a point obligé à