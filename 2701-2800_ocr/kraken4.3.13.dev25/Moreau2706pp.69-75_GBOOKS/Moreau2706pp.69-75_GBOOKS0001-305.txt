n’aura ſeruy qu’a leur ietter la confuſion ſur le viſage, auec
la honte de s’eſtre iamais imaginez qu’ils fuſſent capables
d’ébranler vne conſtance, qui n’ayant rien de commun
meſme auec celles qui ſont les plus illuſtres Heros, ne pour¬
roit par conſequent eſtre attaquée que par où vos A. ſans
doute ſeroient imprenables.
Il eſt vray que les héroiques vertus de celle que nos
mauuais deſtins ont rauy à l’Eſtat, pourroit iuſtifier les
larmes des apatiques; & faire compatir les plus cuiſants
regrets meſme auec la plus genereuſe fermeté qu’Homere
fait paroiſtre dans la poſture des demy-Dieux de Liliade,
pendant que les mal-heurs venans aſſaillir leur conſtance,
ny trouuent que des poictrines toutes à l’épreuue de leurs
ataques.
Neantmoins ie penſe que les raiſons d’Eſtat, ſecondées
de celles que vous empruntez de la conjoncture de vos
affaires, auront entierement ſeché toutes les larmes que la
iuſtice aura voulu arracher de vos yeux; & que V. A. auront
eſteé rauies de faire triompher encore vn coup vos courages
de l’eſperance que vos ennemis auoient eu de les faire
eſchoüer à ce dernier eſcueil, tant afin de faire voir aux
injuſtes perſecuteurs de voſtre innocence, que vos cœurs
ſont les veritables eſcueils des trauerſes: & qu’on ne ſçau¬
roit vous ataquer, que pour rougir de l’auoir entrepris; que
pour conuaincre vos tyrans de leur propre injuſtice, par
l’impuiſſance qu’ils ont & qu’ils auront de vous faire ſuc¬
comber à̀ aucune lâcheté.
En effet, Meſſeigneurs, apres ce dernier coup qu’vne for¬