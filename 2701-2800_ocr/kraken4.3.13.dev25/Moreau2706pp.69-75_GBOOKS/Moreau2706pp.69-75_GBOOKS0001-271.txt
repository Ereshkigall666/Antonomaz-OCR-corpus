26
coup le plus hardy, le plus heureux, & auquel il paroiſſoit
plus de iugement, & de conduite, qu’en auecun autre, qui
ſe fuſt veu de noſtre temps.
Que ſi l’on deſire ſçauoir les moyens que ce Prince a
tenus, pour ſubſiſter parmy tant d’Eſtrangers, auec ſi peu
de forces; ſes ſoins, ſa vigilance, ſa liberalité, ſa douceur,
& ſa faciliteé dans le commandement, luy ont donne ces
bons ſucces. On a veu cinq ou ſix Princes Alemans à ſa
ſuitte, qu’il defraioit tous aà ſes deſpens; il faiſoit ſouuent
des dons aux Officiers, & aux ſimples ſoldats, quand ils
auoient fait quelque bonne action. Il eſt à remarquer, que
lors qu’il fut fait General de l’armée, qu’on appelloit Vima¬
rienne, les Alemans accouſtumez à̀ eſtre commandez auec
aſſez de rigueur, auoient peine à comprendre, la douceur,
la ciuilité, & les façons de ſaire courtoiſes et obligeantes du
Duc de Longueville. Mais quand ils eurent veu ce petit
corps paſſer les iourńes entieres à̀ cheual parmy eux, ne
craindre ny pluye, ny neige, eſtre le premier à la marche,
& le dernier à ſe retirer au quartier; Quand ils eurent connu
ſa bonté, & eſprouué ſa liberalité, il n’y a rien qu’ils n’euſ¬
ſent entrepris, & executé ſoubs ſon commandemẽt. Ce qui
eſt tellement vray, que lors que l’on fut ioindre l’armée de
Banier, pluſieurs auoiecnt crainte, non ſans beaucoup de
raiſon, que nos troupes, qui auoient eſté leuées par le feu
Roy de Suede, ne quittaſſent le ſeruice de la France, pour
ſuivre les Suedois. Mais il reuſſit tout le contraire, car les
Officiers principaux, ayant ſait comparaiſon du commande¬
ment Franç̧ois, aueec celuy du General Banier, (vaillant