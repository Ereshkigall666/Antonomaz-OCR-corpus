ie ne m’opoſerés nullement: mais ie voudrois que ce fut
par des moyens plus legitimes que ceux dont ils ſe ſeruent,
ou qu’en ſe ſeruant de ce pretexte, ils vſſent eſté mieux
informez des plus belles actions de ce Prince dãs les emplois
qu’il a eu pour la Guerre & la Paix, & qu’ils euſſent auſſi
eſté plus ſçauans dans les affaires de ſa famille, en quoy ils
ſont ſi ignorans qu’ils n’en ſcauent pas meſme ce qui n’eſt
inconnu à̀ perſonne, qu’il a eu deux garçons de feu Madame
ſa fſemme, apres cela iuges s’il ſe croira fort obligé à̀ ſes
habiles Apologiſtes, & s’il ſera ſatisfait qu’ils ayent entrepris
les premiers à faire l’Hiſtoire de ſa Maiſon & de ſes prede¬
ceſſeurs, en laquelle tout eſt ſi éclatant & ſi illuſtre, que de
tres grands eſprits n’ont oſé l’ẽtreprendre: mais nous auons
aſſez de cõnoiſſance de cette matiere pour n’en pas dire
dauantage, & venir au ſujet où ie voy que vous prenez vn
particulier intereſt, ie veux dire à̀ ce grand ſoin que ces
Meſſieurs ont eu d’éleuer les vns & de blaſmer les autres,
c’eſt en effet vne eſtrange manie, que d’auoir traitté Mon¬
ſieur le Marquis de Beuueron auec de ſi noires calomnies,
luy qui a touſiours eu des paſſions ſi fortes pour les intereſts
de Mõſieur de Longueuille, il en donna aſſez de preuue il y
à deux ans, en ſacrifiãt les ſiens propres & ceux de Monſieur
ſon fils pour ſon ſeruice, & ſi genereuſement qu’il n’en a
remporté aucun aduantage, que la ſatisfaction de ſeruir vne
perſonne qui luy eſt chere au point que nous ſç̧auons, & ie
ne peux aſſez m’eſtonner que ceux qui ſont les zelateurs de
cette Maiſon, prennent tant de peine à deſtruire vne per¬
ſonne qui luy eſt ſi fort affectiõné, & qu’ils n’ayent rien