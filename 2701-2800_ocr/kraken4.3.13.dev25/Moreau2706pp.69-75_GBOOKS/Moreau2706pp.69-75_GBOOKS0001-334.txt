ſes brigandages, & de ſes peculats inſatiables.
Quelques Gouuerneurs & Mareſchaulx de France qui
ſont faits de la main de ce proſcrit, craignans que leur Chefſ
& leur createur eſtant deſtruit & abbattu, on ne vienne à
les rechercher apres, & qu’informant de leur vie, on ne
les trouuaſt complices de la pluſpart de ſes deſordres &
de ſes violences; Non contens de ſolliciter ſon retour
auprés d’vn Roy qui ne fait que ſortir de minorité, ſe ſont
chargez de plus de le faire rentrer dedans le Royaume, &
de le conduire en triomphe à Sa Majeſté, luy faiſant
entendre que ſon authorité eſtoit bleſſée en chaſſant le
Deſtructeur de ſon Eſtat, & qu’il ne pouuoit la reparer
ny reſtablir, qu’en ſaiſant loger dedans ſon Louure, &
auprés de sa Perſonne ſacrée, celuy qui en a eſte banny
par les formes de la Iustice, & qu’il ne peut plus rappeler
ny conſeruer, qu’en violant la foy publique, & meſpriſant
ſon Caractere, & ſa propre authorité.
Et ce qui eſt de plus honteux, & de plus déplorable
dedans ce retour & ce reſtablissement funeſte & deteſtable,
eſt qu’il s’eſt trouué vingt-quatre Euesques, ou pluſtoſt
vingt-quatre aboyeurs de Benefices, qui derogeans à leur
dignite, & fleſchissans le genoüil deuant l’ldole qu’ils
reuerent & qu’ils adorent, ont eu aſſez d’effronterie &
trop d’impudence, pour dire à Sa Majeſté dedans la Ha¬
rangue que l’Archeueſque de Roüen disoit faire au nom