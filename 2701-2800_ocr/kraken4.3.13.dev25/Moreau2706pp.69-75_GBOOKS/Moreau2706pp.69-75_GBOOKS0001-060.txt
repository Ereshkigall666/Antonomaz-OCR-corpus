A

AVTRE ARREST, PORTANT QVE
chacun Bourg & Village deéclos payant cinq cens
liures tant en Tailles qu’autres ſubſides, fournira
vn homme, & les autres Villages payans plus grande
ſomme, à proportion.
EXTRAICT DES REGISTRES
de la Cour de Prlement.
 A Cour, les Chambres aſſemblées, où eſtoient le Sei¬
Lneur Duc de Longueuille, Gouuerneur pour le Roy
en la Prouince de Normandie; le ſieur Marquis de Beuuron,
Lieutenant General pour le Roy au dit Gouuernement, Et
les Deputez des autres Cours Souueraines, Deſirant pour¬
uoir à la ſeureteé publique: & empeſcher les violences et
pilleries qui ſe commettent en cette Prouince, A ordonné
& ordonne, que tous les Villages et Bourgs déclos, payans,
année derniere, pour Taille, Taillon, Subſiſtance & autres
droicts, la ſomme de cinq cens liures & au deſſous, fourni¬
ront chacun vn homme de pied, armé d’eſpée & de mouſ¬
quet; & celles impoſees aà mil liures, deux hommes, &
ainſi au deſſus à proportion, deſquels ils reſpondront &