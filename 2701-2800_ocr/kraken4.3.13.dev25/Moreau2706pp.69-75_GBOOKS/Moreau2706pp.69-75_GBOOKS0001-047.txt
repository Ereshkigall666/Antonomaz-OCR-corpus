Et de tant d’horreurs, Sire, Mazarin eſt la cauſe; Ce
traiſtre pourroit-il eſperer miſericorde: & toutes ces abo¬
minations ioinctes à̀ ſes cimonies execrables, à ſes entaſſ¬
mens de bencfices, a ſon trafic inſame du bien des pauures,
ne forceroient-elles pas la iuſtice de Dieu d’en prendre la
vengeance: ſans doute elle la prepare, & nous en ſommes
les iuſtes inſtruments.
C’eſt donc, Sire, apres la cauſe de la conſeruation de
voſtre Majeſte, pour l’extermination du Cardinal Mazarin,
que nous ſommes ſous les armes: commandez qu’on nous
le liure, nous en ſerons part aux autres. Le Roy voſtre Perc
aſſeura ſa puiſſance par la mort de Conchiny Marquis d’Ancre
ſon ſemblable: quoy qu’il ſut moins coulpable, & vous
deuez aſſeurer V. M. & le ſalut de la France, par le ſupplice
de ſon compatriotte.
Il ſaut, Sire, que ce bouc Emiſſaire porte la malediction
des Peuples: tout le ſang reſpandu dont il eſt le ſupreſme
coulpable qui a monté iuſques au Throſne de Dieu pour en
pourſuiure la punition, inuite voſtre Maieſte à̀ ne la differer
pas.
Quoy que vous ſoyez au milieu de ſa tyrannie, vos
ordres n’auront pas moins leurs eſfects, deſabuſez vous
ſeulement, Sire, & ſouhaittez parmy les laſches Paraſites de
ſa fureur: il y a des fidelles à V. M. qui peuuent rompre
vos chaines: C’est pour les ſouſtenir que Paris a pris les
armes & que ſon Peuple le plus conſtant de la France dans
ſon affection pour ſes Rois fait eſclatter la generoſite à̀
l’imitation de laquelle nous nous preparons.