40
Plenipotentiaires. L’on trauaille encore ſur vne douzaine
d’articles, dont on eſtoit d’accord en effet, quoy que le
ſeing n’y ait pas eſté mis, comme aux autres. L’Assemblée
eſtoit en ioye de voir les choſes s’acheminer ſi heureuſe¬
ment; Mais le vent du Couchant troubla bien-toſt apres le
calme & la ſerenité d’vn ſi beau jour. Penieranda preſſe
Meſſieurs les Eſtats d’acheuer leur Traité particulier,
puiſque celuy de la France eſtoit comme reſolu. On repre¬
ſente à ceux-cy, qu’il n’y a rien de fait à l’eſgard de la
France, que les articles accordez ſont de peu d’importance,
la pluſpart ſur des poincts reciproques, & ordinaires en tous
les Traictez; Que la premiere choſe que les Eſpagnols
auoient conſentie de paroles, n’eſtoit point encore arreſtée,
qui eſtoit que chacun demeureroit en la poſſeſſion de ce
dont il ſe trouueroit ſaiſi lors de la concluſion du Traité;
Que iamais il n’auoient voulu reſpondre à l’article qu’on
leur auoit mis en main ſur ce fait-là; Que toute leur pro¬
cedure n’eſtoit qu’illuſion, & la ſuite du premier et vnique
deſſein des Eſpagnols, de nous broüiller enſemble. Mais
par le malheur de la Chreſtienté, par vne fatalité, dont on
ne peut bonnement rendre raiſon, par vn iuſte chaſtiment
de Dieu irrité contre nos fautes; Les Deputez des Prouin¬
ces vnies ſe laiſſerent enfin perſuader aux Eſpagnols, qui
depuis n’ont point voulu de paix auec la France. Ie diray
icy ſeulement vn des moyens que les Miniſtres d’Eſpagne
tinrent pour obliger Meſſieurs les Eſtats à faire ce manque¬
ment. Ces grands deffenſeurs de la Rehgion Catholique les
Caſtillans, abandonnerent aux Eſtats tout droict ſpirituel, &