CXVI.
D’ailleurs quand il venoit de gaigner la fameuſe bataille de
Lents, & que Paris ſe reuoltoit, ne pouuoit-il pas mener
ſes troupes victorieuſes pour appuyer les meſcontents, &
perdre abſolument, comme on l’y ſollicitoit, & la Regence
& le Miniſtere? Enfin au lieu de trauailler comme il fit à
reünir la ſubiettion à la Royauté par vne Conférence qui fit
poſer les armes aux Pariſiens, ne pouuoit-il pas rendre les
broüilleries eternelles, & ayant Paris, la Capitale du
Royaume à ſa deuotuion, comme elle s’y eſtoit offerte,
s’aſſeurer en ſuitte des villes & des Prouinces, qui ſe trou¬
uant opprimeées par les ſatellites des Fauorits, l’euſſent
receu pour leur Liberateur, & n’euſſent peut eſtre plus
aymé ny la Reyne ny ſes Enfants, pour ce qu’ils protegoient
l’Ennemy commun ? Le Conſeil a creu que Monsieur le
Prince vouloit enuahir le throſne, pource que ſon impru¬
dence en auoit donné de fauorables ouuertures, pour qui
euſt eu moins de generoſité, & d’amour pour leurs Majeſtez,
que n’auoit ce Heros, qui ne s’eſtime pas moins d’auoir
conſerué la Couronne, que s’il l’auoit conqueſtée, & qui
n’auoit garde de foüiller par vne trahiſon tant d’illuſtres
actions que ſa valeur a produites. On a veu des Maires du
Palais s’emparer par iniuſtice d’vn throſne dont ils eſtoient
eſloignez; Monſieur le Prince en eſt trop proche pour auoir
des penſêes tyranniques, & c’eſt aſſez d’auantage pour luy, Charles are!
qu’il eſt d’vn Sang & d’vne Maiſon qui regne en vne autre Eudes.
perſonne, & qui peut regner en ſes ſucceſſeurs.
l’ay eſté obligeé de faire icy en paſſant l’Apologie de ce
Le Duc de
Longueuile  Heros, que d’autres ont iuſtifié par de gros volumes, pource