fit les meſmes preſens à la Reyne & à Monſieur Frere
vnique du Roy, auquel elle fit compliment, ayant eſté con¬
duite vers luy par ledit Maiſtre des ceremonies: qui les
mena auſſi vers Son Eminence, laquelle ils remercierent dnu
bien qu’elle leur avoit proeuré par la venuẽ de Sa Majeſté
dans leur ville, auec proteſtation de leur obeyſſance &
ſeruice, & luy demandant ſa protection: Dequoy Sadite
Eminence leur ayant fait voir ſes reſſentimens, & promis
de leur procurer de Leurs Majeſtez toutes les graces qu’il
luy ſeroit poſſible, ils ſe retirerent auſſi contans, que l’on ſe
peut imaginer.
Cependant, ces habitans ne ſe pouuans laſſer de celebrer
cet heureuſe journée de meſme qu’vne de leurs meilleures
ſeſtes continuoyent de donner des marques de leur ſatiſ¬
ſaction, tant par leurs frequentes benedictions pour Leurs
Maieſtez, que par les feux de ioye qu’ils allumoyent dans
toutes leurs ruẽs, & les continuelles ſantez du Roy qui
furent bcües toute la nuit, laquelle parut ainſi qu’vn demy
iour tant elle fut bien éclairée par ces feux & vn nõbre
infiny de lumieres atachées à toutes les ſeneſtres de la ville,
dont la Tour, & le Cadran paroiſſoyent en feu par la grande
quantité de luminaires, dont ils furent enuironnez.
Le Canon continua pareillement ſes deſcharges tant des
plates-formes & des tours du vieil Palais, que de plus de
deux à trois cent nauires qui auoyent moüillé l’anchre & mis
les pauillons, perroquets & paniers, & tous allumé des ſeux
au hauts de leurs mats: la groſſe cloche de cette ville ayant
auſſi ſonné tout le jour & toute la nuit de l’arriuée du Roy,