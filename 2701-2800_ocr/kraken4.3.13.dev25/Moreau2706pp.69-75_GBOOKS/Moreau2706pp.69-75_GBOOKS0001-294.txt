¬¬e ¬¬
obmis pour ce ſuiet; iuſque laà que Madame de Longueuille
s’acheminãt au vieux Palais, la propoſition de ſe defaire de
luy fut faite, & reïteree en ce lieu apres ſon ariueée, auec
aſſeurance de l’execution, laquelle veritablement n’eſtoit pas
diſſicille. Il doit à la bonté de cette Princeſſe, d’auoir reietté
ce deſſein, lequel deés ce temps la ne luy fut pas inconnu,
& s’il n’eſtoit retenu par le reſpect qu’il a pour elle, il la
ſuppliroit de vouloir teſmoigner les offres qui luy furent
pour lors faites par tous ceux de ſa Maiſõ, elle ſcait ce que
Monſieur le Comte de Croiſy luy dit & comme Monſieur
le Marquis Dectot la ſupplia de trouuer bon qu’il l’accom¬
pagnaſt, ce qu’elle refuſa pour des conſideratiõs qu’elle luy
dit, ils ont auſſi ſuiet de croire qu’ils ſont honnorez de ſes
bonnes graces, comme ils ſont aſſeurez de celles de Mon¬
ſieur ſon mari, auſſi bien que de ſon adueu pour tout leur
procédé, ie ſcay bien que ſi en cét article ie ſuiuois vos ſen¬
timens, ie m’expliquerois auec moins de retenuẽë & plus de
vigueur; mais i’aime mieux voſtre correction que l’exemple
de ceux que ie condamne, & puis leur iuſtification eſtant ſi
claire, ie n’ay pas beſoin de ces faux iours dont leurs enne¬
mis ſe ſeruent pour ſe donner du luſtre, ie veux dire de
toutes ſes inuectiues, ainſi ces Meſſieurs pouuans auec
Iuſtice, attẽdre tout autre traitemẽt qui fut conforme à la
ſincerité de leurs affections, ne reçoiuent de cette fauſſe
piece que des calomnies pour les louüanges qu’ils meritent,
le deſſein de ces autheurs n’eſtant autre que de noircir les
plus fidels ſeruiteurs de ce Prince par des intereſts que nous
ſcauõs: ils ne ſont pas ſeuls traittez de cette ſorte en ayant