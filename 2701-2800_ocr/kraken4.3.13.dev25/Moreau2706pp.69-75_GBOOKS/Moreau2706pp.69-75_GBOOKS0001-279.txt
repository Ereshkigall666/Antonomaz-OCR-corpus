de parties qu’ils deuoient eſtre auec nous. Quatre des Des¬
putez des Prouinces vnies, viennent trouuer expres les Ple¬
nipotentiaires de France, eſtans pour lors à Oſnabrug. Ils
portent parole que les Eſpagnols ſont preſts d’accorder toute
les Conqueſtes, vne Trefve pour regler les diffſerends de la
Catalogne, la confirmation du Traicté de Queraſque, vn
accommodement pour Caſal. Qu’ils ne reuocquent pas en
doute, qu’on ne puiſſe ayder le Roy de Portugal, pourueu
qu’il n’en ſoit point fait de mention au Traicté, l’Eſpagne
ne voulant ny Paix, ny Trefve, auec luy. Pour la Lorraine,
qu’ils ne s’en peuuent explicquer tant que la guerre durera,
le Due Charles eſtant actuellement dans leur ſeruice; Mais
ils depoſent, comme vn ſecret, dans l’eſprit de leurs nou¬
ueaux amis, que cet intereſt là, n’empeſchera pas la reunion
des deux Couronnes. En vn mot, ils accordent tout, pour
denier tout, & pour ne rien executer. Dans Oſnabrug
meſme, l’on fait vn project des poincts principaux dont le
traicté deuoit eſtre compoſe, ils y reſpondent, ils en accor¬
dent la plus grande partie, ils debattent ſur l’autre, & jectent
artificieuſement les ſemences de nouuelles conteſtations, ne
ſe declarant jamais nettement ſur les poincts eſſentiels, &
capables de rompre le Traicté. Toute cette apparente ne¬
gociation ſe faiſoit par les Eſpagnols, pour donner lieu à̀
Meſſieurs les Eſtats d’acheuer, & de donner la forme & la
perfection à ce qui eſtoit arreſté entre eux. Quels ſoins, &
quels trauaux, le Duc de Longueville ne s’eſt-il point donné
pour faire voir aux Ambaſſadeurs de Meſſieurs les Eſtats,
que toutes les ſoubmiſſions des Miniſtres d’Eſpagne, ne