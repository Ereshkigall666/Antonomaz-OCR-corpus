de l’Eſpagne ſur les Prouinces vnies, feroit en peu de temps,
par la priximité de ſes forces, ce que l’Eſpagne n’auoit pu
faire en vn ſiecle entier. En ſomme tout ce que l’eſprit de la
plus ruzée nation de l’Europe pouuoit inuẽter pour abuſer
les peuples ſe debitoit à Munſter, à la Haye, en Amſter¬
dam, & par toutes les bonnes villes des Prouinces vnies.
Sur tout, les Emiſſaires d’Eſpagne s’adreſſoient aux Miniſ¬
tres, & aux plus zelez, ou plus ſedicieux de la Religion
Pretenduë Reformée, leur faiſant apprehender le peril où
ils ſeroient, ſi la puiſſance des deux Couronnes eſtant vnie
en la perſonne du Roy, ſa Majeſté venoit à entreprendre
leur ruine.
On ne laiſſa pas cependant d’auancer les affaires de l’Em¬
pire. Ce Comte de Trautmanſdorff, Grand Maiſtre, & prin¬
cipal Miniſtre de l’Empereur, vint a l’Aſſemblée, vn peu
apres les Ambaſſadeurs de Meſſieurs les Etats. Les compli¬
mens faits, il va à Oſnabrug, laiſſant les Plenipotentiaires
de France, & les Princes Catholiques de l’Empire, inutiles
à Munſter. Il eſſaie de faire auec les Miniſtres de Suede, ce
que l’Eſpagne auoit fait auec les Holandois. Il leur aban¬
donne la Pomeranie, ſans ſe ſoucier beaucoup des intereſts
de l’Electeur de Brandebourg, il proſtituë les Eueſchez
d’Alemague aux Lutheriens, & leur fait eſperer toutes
choſes, pourueu qu’ils manquent à l’alliance des François.
Si iamais il y a eu negociation trauerſée, & ſi iamais Am¬
baſſadeurs ont eſté dans vne conioncture peu fauorable pour
faire reüſſir le deſſein de leur Maiſtre, ſont eſté les Plenipo¬
tentiaires de France. S’ils n’euſſent eu à ſe deffendre que des