 I’Eſtat, ſe mit en teſte de la Nobleſſe de Normandie. Auſſi
faut-il aduouẽër que l’on vit vne ſi notable difference entre les
Gentilshommes de ce pais là, & ceux des autres Prouinces,
que la Normandie ſeule en fſournit plus que le reſte de la
France. Ie ne dis rien qui ne soit connu de ceux qui ont veu
cette oceaſion. Dix-huict cens Gentilshommes Normans
paſſerent en Lorraine; ils faiſoient ſix mille cheuaux de
ſervice. Troupe, bien reſoluẽ, & qui dans une bataille euſt
eſté capable de faire vn merueilleux eſſet. Mais l’occaſion
ne s’en eſtant pas préſentée, elle fit voir au moins aux
eſtrangers, ce que la France peut dans vne neceſſité, elle fit
connoiſtre au Roy l’affſection de la Prouince, & le zele du
Gouuerneur.
16. L’annee ſuiuante fut encor plus faſcheuſe; Il ſe peut dire
auecque verite, que depuis la guerre declarée entre les deux
Couronnes, la France ne s’eſt point veuë dans vn ſi grand
peril. Sur la fin de l’eſté, l’Empereur, qui n’eſtoit pour lors
que Roy d’Hongrie, ſe ſeruit de la commodité de Brizach,
& de la Franche Comté, pour faire entrer quarante mille
Allemands dans nos Frontieres, Galas, & le Duc Charles
conduiſoient ce grand Corps. Et au meſme temps les Gene¬
raux du Roy Catholicque, ayant pris la Capelle, le Catelet,
& Corbie, donnerent de la terreur à Paris & dans le Cœur
du Royaume. En vne occaſion ſi preſſante, la Normandie,
par les ſoins du Duc de Longueville, mit ſur pied vne
Armée, leuéêe des ſeuls hommes, & des ſeuls deniers de la
Prouince. Cette Armeée eſtoit compoſée de ſix Regimens
d’Infanterie, de mille hommes chacun, & de dix compa¬
A