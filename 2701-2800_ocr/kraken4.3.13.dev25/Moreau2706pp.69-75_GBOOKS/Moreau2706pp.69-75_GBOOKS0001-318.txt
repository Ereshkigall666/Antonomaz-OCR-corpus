ſans l’ordre apporté par M. le Mareſchal qui ſortit de la
Citadelle pour appaiſer l’emotion. Apres quoy il conduiſit
ledit Cardinal, luy dixieſme dans la petite Citadelle, où eſtant
arriué & s’eſtant abouche auec le ſieur de Bar, il alla ſalüer
Monſeigneur le Prince de Condeé, qui fut encore aſſez gene¬
reux pour ſe donner la patience d’entendre le compliment
que luy fit ce fourbe, qui ne tendoit à̀ autre choſe qu’a
perſuader à ce braue Prince qu’il auoit le plus contribué à
ſa deliurance. A quoy ſon Alteſſe ne reſpondit autre choſe
ſinon qu’il remercioit le Roy, la Reine Regente & Monſei¬
gneur le Duc d’Orleans. Et ainſi ſe ſepara d’auec le Cardinal,
& partit du Havre pour venir coucher à Honfleur, d’où lui,
Meſſieurs de Conty & de Longueville delogerent Lundi
treizieſme Fevrier accompagnez du Mareſchal de Gramont
& des Deputez enuoyez pour leur deliurance, & vinrent
loger à Roüen. Le Mercredy quinzieſme de ce mois partirent
de cette ville grand nombre de Seigneurs pour l’aller
aceueillir en chemin: & le ſoir du meſme jour furẽt faits
en pluſieurs endroits de cette ville des ſeux de joye pour
leur retour, qui ſe fit hier 16. de ce mois ſur les 4 ̀5 heures
du ſoir, en la maniere ſuiuãte. Leſdits ſeigneurs Princes de
Conde, de Conty & Duc de Longueville eſtant arriuez à
S. Denys, ils enuoyerent vers ſon Alteſſe Royalle pour
ſçauoir d’elle l’ordre qu’ils devoient tenir pour leur entreée
& où elle trouuoit a propos qu’ils allaſſent deſcendre: à
quoy leur ayant eſté mande que le Roy & la Reine Regente
les attendoient ce meſme ſoir, ils partirent de S. Denys ſur
les;. heures apres midy, & vinrent accõpagnez d’vne foule