1l
l’autre. La femme peut-elle faire quelque choſe contre la
volonté de ſon mary? On a beau dire, ils ſont nos Seigneurs
& nos Maiſtres, & tout ce qu’ils commandent en mourant
doit eſtre fait ſans y manquer. Il n’y arien à redire, ma com¬
mere, & c’eſt dommage que ie n’aye voix en Chapitre, tous
ces beaux conteurs & mal contens ſeroient bien toſt chaſſez
 de Paris; vrayement vrayement, ils n’y gag neroent gueres
de nous vouloir expoſer vne autrefois pour faire leurs affai¬
res. Nenny, nenny, ma commere, les Pariſiens ayment leur
Roy, & comme dit noſtre homme, ils ne veulent pas perdre
l’honneur qu’ils ont d’eſtre appellez dans les Hiſtores, le
peuple fidele; & i’ay ouy dire à mon pere grand, qu’il n’y a
que d’eſtre logé à l’eſcu de France, manger en repos du pain
de Gonneſſe, & faire rouler ſa marchandiſe; & pour moy,
ma commere, ie ſuis comme ceux qui diſent que les Grands
ſe ſeruentdes petits, tout de meſme que les ſinges de la pate
du chat pour tirer les marrons du feu, & ma foy le peuple ſe¬
roit bien ſot & eſtourdy de bailler à rire à ſes deſpens aux
meſcontens; qu’ils faſſent, ſ’ils veulent, leurs affaires ſans
nous;, les noſtres, Dieu mercy, vont aſſez bien, en attendant
que le Roy reuienne à Paris.


e

ge