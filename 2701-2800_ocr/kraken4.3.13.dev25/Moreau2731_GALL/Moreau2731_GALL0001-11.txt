6
qu’ils ont volé parmy les champs
Aux miſerables payſans.
C’eſt plaiſir de voir la Nobleſſe
Ne tenir plus de ſa molleſſe
L’vn a cheual tres-bien monté,
Ayant le ſabre à ſon coſté
Piſtolet d’arçon aà la ſelle,
La carabine ſous l’aiſſelle,
Les boutons d’or aux caſaquins,
Et la canne dedans les mains.
Les autres à beau pied ſans lance
S’en vont auec reſiouiſſance
A noſtre camp de Ville-Iuy
Paſſer le temps iuſques à la nuict,
Ayant le bonnet, le pennache,
Entre les mains la groſſe hache,
Reſſemblans à des Polonois,
S’ils auoient l’arc & le carquois.
Mais paſſons promptement au reſt
Au plus plaiſant, au plus bruleſque
Voyons-y les Dames au Chffons,
Damoiſelles du pont-torchons;
Iettons donc maintenant la veuë
Sur les vendeuſes de moluë̈,
Auſſi fieres que des dragons
Ayant les mains ſur les rognons,
Iurant peſtant contre les caques,.
Qu’ils ne reprendront deuant Paſque
Si elles ne vont pourmener
A noſtre camp pour prendre l’air,
Cent diables ie voulons en eſtre,
Allons à Ville-Iüif à Biceſtre.
Pourquoy donc par vn ſi beau-temps
Vendre à ’aris harangs puans
Ie preferons l’air du village¬
A celuy qu’on prend à la cage,
Ie veux dire dedans Paris
Où l’air y paroiſt touſiours griss
Et dont on ne peut ſe repaiſtre
Que par le trou d’vne feneſtre:
Mais le drole eſt qu’on ne ſort pas
 Sans prendre à faire le repas.
.




 
ii¬1
 S