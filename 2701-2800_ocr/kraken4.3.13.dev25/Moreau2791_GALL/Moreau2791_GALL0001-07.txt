Ces Miniſtres ont Iugé, pour faire mieux leurs gain
Qu’il falloit renuerſer Paris ſa grande Ville,
Et pour le rendre encore d’auantage debile:
Ruiner ſon Parlementsqui eſt tout ſon ſouſtien.
Vous ſçauez ô bon Dieu, que tous les pauures gens
Ont eſté ruinez par tels brigandages,
Leurs femmes violées, leurs biens mis en pillage
Et encore jettez dans d’atroces tourmens.
& Siecle maudit, ô Siecle peruers
On commet tous les iours, & tant & tant de crimes
Leſquels feroientrougir les ſtigieuſes abyſmes:
Sans qu’on n’oſe rien dire, ny Proſe ny Vers.
Helas bon Dieu helas ? hé que i’ay de tourmens
Quand ie voy que ie porte, de mal-heureux coupables,
Qui ſont par leurs actions, & leurs geſtes hayſables:
Et qui preignent plaiſir à tuer les Innocens.
Perfide Mazarin Infame Cardinal
Hé penſe tu couurir de ce manteau t’on vice,
Tes vols tes pillages, & t’a grande malice:
De ce manteau diſ-ie qui te ſciez ſi mal.
Tu te trompe impie, parjure & bourreau
Car tu veux reſſembler cét ancien Boniface,
Lequel