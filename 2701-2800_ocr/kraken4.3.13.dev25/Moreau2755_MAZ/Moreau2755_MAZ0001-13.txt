ſuffiſant de mon dire, ſans qu’il ſoit beſoin d’en recher¬
cher de plus particulieres raiſons: Car ne voyons- nous
pas en France, & enla Ville capitale de tout le Royau¬
me, & meſme dans ce ſacré Temple de Themys, les
plus Grands & les plus vertueux Princes, aymer & ho¬
norer la Iuſtice ſur toutes choſes.
Au contraire, ne voyons nous pas vn homme inſolẽt
eſleué de la pouſſiere, enfant de la fortune, qui eſt en¬
tré dans le Temple de l’honneur, ſans paſſer premiere¬
ment dans celuy de la vertu, homme deuenu grand &
enrichy aux deſpens du pauure peuple, enflé́ comme
vne ſangſuë du ſang & des moyens des pauures Subjets
du Roy, lequel a oſé entreprendre contre l’authorité
Souueraine desCours de Parlement, & attenter iuſques
à la perſonne meſmes des Officiers de ſa Majeſté &
Souuerains Magiſtrats; malice la plus ſcãdaleuſe qu’on
ayt iamais veu, attentat du tout eſtrange & inoüy en
France, meſme en temps de Paix.
N’eſt-il pas permis maintenant, voire meſme com¬
mandé à tous les François de vanger l’injure faite à la
Iuſtice, qui eſt vn des premiers & plus nobles membres
du Corps de l’Eſtat, lequel eſtant affligé & offencé, tous
le reſte des membres demeureroient malades & lan¬
guiſſans: car ne plus ny moins que la force du corps
decline à meſure que la chaleur naturelle d’iceluy va
 décroiſſant, ainſi la vigueur de l’Eſtat diminueë au prix
que la puiſſance des Magiſtrats l’appetiſſe.
Ie me ſens forcé de parler, voyant qu’on s’artaque à
l’authorité Royalle en s’attaquant à la luſtice, & qu’on
veut mettre maintenant toute la France en deſordre
pendant le regne heureux de noſtre ieune Roy, ſoubs
B

 