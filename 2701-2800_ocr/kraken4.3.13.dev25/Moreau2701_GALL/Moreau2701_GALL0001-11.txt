Et donne vn ſolemnel Arreſt,
Eſcoutez, voicy quel il eſt.
La Cour ordonne remonſtrance
Afin que faquine Eminence,
Qui cauſe le dereglement,
Sorte de France promptement.
Que ce ſoit dés l’apreſdiuée
Que harangue ſoit entonnée
Cela fait en quittant ce lieu
Ils diſent à Dieu ſans a Dieu,
Enfin quelque choſe qu’on die
Ce n’eſtoit qu’vne Comedie.
Quand tout à Ponthoiſe euſt diſné
Ft que diſcours fut façonné,
Au Chaſteau dedans vne ſalle
On vit la Maje ſté Royalle,
A ſa droite eſtoit ſa Maman,
Qui luy ſeruoit de trucheman,
A gauche eſtoit le petit frere,
Qui d’eſtre cadet deſeſpere,
Derriere la chaiſe du Roy
Eſtoit Monſieur de Villeroy
L’Hoſpital, quelque autre caaille
Et quantité de valletalle.
Le Scelleur s’eſcrie au Portier
Laiſſez entrer Monſieur Potier
Et ceux que nouuelle fabrique
A fait Parlement fantaſtique
Il entre auecque tous ces gens
Et quand il fut entré dedans,
Apres fort belle reuerence,
l fit la meſme remonſtrance
Qu’autrefois ſur ce poinct il fit
Et qu’on a veuë en vn eſcit
De fort belle lettre moulée,
Et n’eſtoit que renouuelleé.
Quand il euſt dit le dernier mot
.¬4
Il ſe tint droict comme vn marmot.
Et le Plaquebigner de France
Cracha cette belle ſentence.
I’ay l’ordre de ſa Majeſté,
De vous dire ſa volonté
La voicy, Meſſieurs les prophanes,
Vous n’eſtes bons que pour les aſnes,
Iuſtifiez le Mazarin,
Et puis apres auecſon train
Par vn petit endroit de France
Ie chaſſeray ſon Eminence.
Tant de dſcours ſont ſuperflus
Ie ne vous en diray pas plus,
Obeyſſans vous ſerez lages,
Et vous aurez tous des images.
Mon frere le Bourgeois voila
Tout ce que ie ſçay de cela.
A Dieu, puis qu’il plaiſt à Iuſtice,
Ie ſuis pour vous faire ſeruice.
FIN