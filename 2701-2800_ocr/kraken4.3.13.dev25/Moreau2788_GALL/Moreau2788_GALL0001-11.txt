de I’auoir refuſée à la Majeſté de la Iuſtice, qui la
vouloit bannir du Royaume? Ponuez-vous leruir
à deux maiſtres ſi contraires? N’eſt-il pas eſcrit qu’al
faut neceſſairement hayr l’vn & aymer l’autre? les
vouloir cherir tous deux eſt vne incompatibilité
congruë & inouye. Vous auez acquis vn plus g’and
blâne, que vous n’auiez receu de l’eſtime de ceux
lefquels vous euſſent adorez, ſi vous n’euſſiez pas fait
germer la lâcheté qui vous deshonnore, & qui les.
outrage.
 Le mal que ce Miniſtre vous fera doreſnauant, &
à la France, vous doit eſtre attribué; par ce que vous
auez opiné à ſa retention, ſans conſiderer que vous
conſeruiez vn glaiue trenchant pour vous égorger,
& vne torche ardente, afin d’acheuer l’embraſe¬
ment de la Monarchie.
Voſtre intereſt vous a fait embraſſer deux partis
qui vous auortent; chacun vous doit remercier
comme on remercie celuy qui n’a pas appuyé la ver¬
tu, mais ſouſtenu le vice.
 Vous auez permutté le public pour Mazarin, &
vous voudriez à preſenn troquer Mazarin pour le
peuple. L’vn commence à vous faire preſſentir, le
beſoin que vous aurez de l’autre: Vous auez gelé les
Ames de ceux leſquels vous auez ſeruy d’vn cœur
froid. C’eſt pourquoy ils vous veulent ſecourir auee
vn eſprit de glace.
Ie ne ſçay comment baptiſer ces joüets demenez
des vents, leſquels changent & rechangent à droict
& à gauche au gré del’or & de l’inconſtance, tant ils