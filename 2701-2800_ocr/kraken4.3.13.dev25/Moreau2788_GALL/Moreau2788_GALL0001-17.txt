Eccleſiaſtiques, Nobles, & Senateurs, commencez les
Lamantations de Ieremie. Plaignez voſtre deſarroy, & tout
le monde vous reſpondra auecque des accens lugubres, que
vous eſtes cauſe de vos miſeres. On vous taille des pieces en
vn iour, que vous aurez peine de coudre en des années.
Adieu Frontieres en deſroutte, adieu France en proye,
adieu cceurs cautheriſez qui vous eſtes mocquez des Apo¬
ſtres, adieuoreilles chatoüilleuſes que la verité ſcandaliſe,
adieu idées de Baſilics que la lumiere affeuble, adieu lan¬
gues de Serpens qui abhorez la vertu & qui flattez le vice,
adieu vefues que ie laiſſe, adieu orphelins que ie regrette,
adieu pauures qu’on pérſecute: bref, adieu juſtes & injuſtes
que i’abandonne à la mercy d’vn Souuerain qui ſe iouë des
vns pour les rafiner, afin de caſſer les autres cõme des verres.
On s’apreſte de vous faire ébattre auec des fers à la main
dans vn rigoureux champ de carnage. Grand bruit s’entend
en Rama, Racha aura beau pleurer ſes enfans qu’clle n’en
pourra eſtre conſolée.
Madame, ie fais ſçauoir à voſtre Majeſté que Dieu eſt iuſte,
& qu’il exaucera les cris des maſſacrez, leſquels demandent
iuſtice deuant ſon trône. La diuine ſeuerité s’eſt ſatisfaite au
ſacrifice de ceux qui ſe ſont rẽdus coupables, pour vous auoir
voulu aueuglement complaire, elle ſçaura attraper ceux leſ¬
quels elle reſerue ſur la queuë, tant pour vous verſer vne fiole
 d’abſinte ſur le ſiege, qu’afin de faire vne ſomptueuſe aſſom¬
ption de ſes vangeances.
Quand on voudra ſe ſeruir des onguens neligez, le poi¬
ſon ſera logé au cœur des antitodes:la verité ſe laue les mains
de cét cffet: parce que vous, Mazarin, & autres en ſerez la
cauſe. Ta perte vient de toy, ô Iſraël, parce que tu as negli¬
e enuſilne e e ep e e nl eie, ror y ennte erem
lement ce Cantique de iuſtice & de miſericorde.
Parlemens vous auez eſté cy-deuant entre dcux balances,
du milieu deſquelles vous pouuiez donner quelque ſoula¬
gement aux peuples, mais auionrd’huy vous allez tomber en
deux extremitez l’vne ou l’utre deſquelles vous ſeront éga¬
lement fatales. Si l’intereſt de vos vies vous diſpoſent à re¬