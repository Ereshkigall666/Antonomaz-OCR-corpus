Dont lel Chef eſt le Cardinal
Fort mal voulu du Carnaual.
4
Pour reuenir donc à mon conte,
Plein de colere, & plein de honte;
Ce grand Dieu des Plats, & des Pots
Debuta par ces beaux propos.
Quoy dans Paris la bonne Ville,
Ou i’ay conté plus de cent mille
Qui n’aimoient rien que les Feſtins,
Qui danſoient comme des Lutins,
Qui ſe piquoient de Serenades,
De Momons, & de Maſcarades,
Et qui chantoient tant de chanſons
Dans la ruë, & dans les maiſons:
Dans ce Paris où les delices
Se trouuent dans tous exercices
Où les Drilles, & les Filoux
Le ſoir apres qu’ils eſtoient ſoux,
De vin, de tabac, & de biere,
L’vn deuant, & l’autre derriere,
Surprenoient le Bourgeois craintif,
Qui ſe retiroit trout plaintif,
Que ſon manteau l’honneur des Gaules
Ne fut plus deſſus ſes épaules;
Dans Paris où les Cabarets
Sont par tout voiſins de ſi prez:
Paris où l’on void tant de Garces,
De bouffons, de ioüeurs de farces,
Où l’on voyoit l’Oruietan,
Faire ſi bien le Capitan
Les deux Triuelins, les Machines,
Et mille nouueautez badines.
Dans Paris où les fils gaillards
En dépit des Peres vieillards
Menoient la vie delectable,
Qui fait ſauter du lit à table
Couuerte de nape, ou tapis,
Pour manger, où pour faire pis:
Car c’eſt pis quand ces teſtes foles
Perdent des monceaux de Piſtoles,
Quand trois dez ſortant du cornct
Metrent tous leurs coffres à net.
Dans

