6
Au bourg la Reyne, & à Meudon,
Mais ils plaignent tous Charenton,
Proteſtent qu’en cette occurence
Paris manqua de diligence,
Et qu’il eut bien pû ſecourir
Tant de gens qu’il laiſſa mourir.
Puis qu’il fut ſorti de la Ville
De Bourgeois plus de trente mille.¬
Mais vn autre qui eſt plus fin
Et dit qu’on n’a perdu qu’vn moulins
Et que Chaſtillon, & tant d’autres
Ont bien payé la mort des noſtres,
Outre qu’il eſpere dans peu
Vanger meux le braue Clanleu.
Vn autre qui n’a veu de guerres
Ny iamais ouy de tonnerre
Que celuy de noſtre Arſenal
Croit en ſçauoir plus qu’Annibal,
Et raiſonnant ſur la ſortie,
Dit qu’il faloit qu’vne partie
S’en allât droit à̀ ſaint Denis
Où reſtoit fort peu d’ennemis.
Vn bourgeois tout plein de courage
Dit que s’il ſort il fera rage;
Et qu’il ne craint point le treſpas
Plus que le reſte des ſoldats.
On entend iuſqu’aux harangeres
De teſte, & de langue legeres
Q ui diſent ie ſommes perdus
Comere ie ſommes vendus 
Mais laiſſons là la populace,
Qui ſans ſuiet crie, & menace,
Et qui iazé indiſcretement
De la Cour, & du Parlement,
En faſant tous les politiques

Dans Ia place, & dans les boutiques.
Peſtons contre cet Animal
Qu’on appelle le Cardinal,
Eſt-il poſſible qu’vn infame
Qui ſert d’homme, & ſeruit de femme
Pratiquant en ſes ieunes ans
L’Amour qui ne fait point d’Enfants,


.
1
