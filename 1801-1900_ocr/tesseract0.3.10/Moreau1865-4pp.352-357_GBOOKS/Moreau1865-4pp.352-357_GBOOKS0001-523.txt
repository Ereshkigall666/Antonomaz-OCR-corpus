703

de la Reine & des Princes de fon party, æ& foupçons, de jaloufies, & de craintes,
pour les porter aux violences,que l’intereft propre & la conferuation de nous mef-
me nous infpire ; Il leur met deuant les yeux,l’emprifonnement d’vn Roy ;le ban-
niffement d’vne Reine & de tous les Princes du Sang,& protefte qu'il faut pluftoft
attirer l'Efpagnol, voire le Turc,que de faire aucun accommodement auec les Par
lemens,où le Royce dit-il,ne fçauroit trouuer que fa ruine : mais faifons voir que
les affaires d'Angleterre different de celles de France dans leur forme, dans leur
matiere & dans leurs circonftances , & partant que le but du Cardinal n’eft autre

ue d'engager la France dans vne guerre Ciuile,ayant efprouué qu’elle ne fe peut
dchruire que de fes propres mains. -

Les Parlemens d'Angleterre fe deuroient pluftoft nommer Eftats Generaux
que Parlemens, comme Éon peut iuger par La defcription que j'en vaisfaire.Ils font
compolez de deux Chambres, qu’ils nomment la Chambre haute & la Chambre
baffe, autrement la Chambre des Seigneurs & celle des Communes, La Chambre
haute eft compofée du Clergé, des Pairs du Royaume, du Roy & des Princes du
fang:La Chambre baffe eft compofée de deux Gentils-hommes de chaque Prouin-
ce & d'vn Bourgeois de chaque Ville ou Communauté, & de tous les fils des Nobles
qui y ont feance fans efleétion. Les gens de luftice n'y ont point de voix, &ne s'y
trouuent que pour decider les difficulrez touchant ce qui regarde la Loy duRoyau-
me & la luftice : En quoy ces Parlemens different extremement desnoftres,où les
gens deluftice font le principal corps. Il y a encore vne autre differerice, qui eft
que les Parlemens d'Angleterre fe font par efleétion, & les noftres au contraire.
D'où vient que nous deuonseftre bien plus afeurez de la fincerité denos Parle-
mens, parce qu'ils font toufioursen charge,qu'ils les acheptent cherement, & les
transferent mefme à leurs enfans : De façon que s’il leur arriuoit de mal verfer, ils
font toufiours remarquez pour cela, & peuuent eftre chaftiez de tout le corps par
la perte de leurs charges, à leur grand deshonneur, & au détriment de leurs heri-
tiers: Là où les Parlemens d’Anglecerre ne fe formans que par eflection,& pour vn
certain temps feulement que le Roy peut limiter,le Parlement diffoud,chacun s'en
retourne en fa Prouince ; Et s’il arriue que leur conduite ait efté ruineufe au pu-.
blic, à peine en peut-on reconnoiftre les autheurs,& le pis qi leur puiffe arriuer

*eft de n’eftre pas efleus vne feconde fois. Outre que la Nobleffe & le Clergé y pre
. fidantsen qualité de luges & d'arbitres,il peut arriuer, par les attachemens qu'ils
ontau ne no la caufe du Peuple ; Ce qui ne peut arriuer en
nos Parlemens,où la Noblelfe & le Clergé peuuent bien empefcher veritablement
qu'on ne faffe tort au Souuerain , mais non pas contratndre ke Parlement d'en fai-
re au peuple. C’eft pourquoy ietrouue noftre gounernement bien plus iufte & plus.
raifonnable que celuy des Anglois. ‘
Le Parlement d'Angleterre qui fut conuoqué l'an 1640.auquel le Cardinal Ma=
zarin compare calomnieufement nos Parlemens,en differe encore bien dauantage
dans fes motifs, dans fon procedé & dans fes fins; & pour en parler fainement,c'e-
ftoit pluftoft vne confpiration,qu'yne affemblée des Éftats generaux, parce qu'ils
en efloignerent le Clergé & là Noblelfe,& reduifirent les deux Chambres à vne,
marque dés-à qu’il en vouloient à la Monarchie, mais difons quelque chofe de la
