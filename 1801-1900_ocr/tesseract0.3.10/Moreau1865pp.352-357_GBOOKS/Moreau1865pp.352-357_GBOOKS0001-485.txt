468
fouffrir de compagnon, non plus que de maiftre & comme difoit Alexandre à Da-
rius,tout ainf qu'il n’y a qu'vn Soleilau Cieux pour efclairer la terre, ilne faut
auffi qu'vn Roy pour gouuerner 9n Royaume.

Ce n'eft pas qu'il ne foit tres à proposà vn Roy, de prendre l’aduis de quelques
gens de bien,& iudicieux Confeillers d'Eftat,mais il doit toufioursen citrele Juge,
& ne les pas croire feuls dans le rapport qu'ils luy font, de ce qui fe paile dans ion
Royaume , mais deliberer auec eux fur ce quiet à faire quand il en fera informé
par la bouche de perfonnes non fufpectes.

Et puis pour n'eftre pointtrompé & auoir quelque forte d’affeurance à fon Mini-
ftre;il doit examiner en luy quatre ou cinq circonftances. La premiere qu'il foie
homme debien , qu'il foit affectionné à l'Eftat, qu'il foit des-inceretlé, qu'il ne foit
point eftranger,&c la cinquiefme qu’il ne {oit point d’Eglife. 5

L'homme de bien qui s'entremet au gouuernement de l’Eftat ne doit point auoir
d'intention qui ne foit droite, il ne doit point fe propofer de fin quine Dir honne-
fe, l'ambition, la gloire, les richeffesnedoiuent point cftre le but de fes deffeins.
Enfinil doit eftre vertueux, la vertu a deux brandhes a pieté,& la probité, la pieté,
'eft auoir creance en Dieu & le feruir,la probité c’eft conduire toutes fes aétions
aubien, & ne faire aucun mal aux autres, au contraire les fecourir,la picté regarde
Dieu, la probité nous regarde & noftre prochain , celle-là eft feruir Dieu à caufe
de luy, celle-cy eft feruir le prochain à caufe de Dieu, & ne faire à autruy que ce
que l’on voudroit eftre fait à foy-mefme,c'eft de celuy là dont le Philofophea en-
tendu parler,quand il a dit que les plus excellens d’entreles hommes font les bons
Confeillers,& c’eft le Confeil gi part d'vn tel homme,que Platon a dit eftre quel-
que chofe de fainét & de Sacré. ;

De plus comme la vertu eft aymable en toutes fortes de perfonnes,& digne d'e-
ftre recherchée par deffus toutes chofes, le Miniftre d’Eftat captiuera la bien-veil-
lance d'vn chacun quandil fera vertueux; ce qui eft bien neceflaire dans legouuer-
vement, car comme il n’y 2 point d'homme qui puilfe s’affeurer des euenemens,fi le
Miniftre ne reüffit quelques fois pas comme il s'eft proietté , on excufera fes man-
quemens pluftoft qu'on ne le blafmera. Au contraire le viceeftant hay d’vn cha-
cun,vn hemme auroit les meilleurs deffeins du monde,qu'on ne le croira pas s'ileft
vicieux impawfait 8& mefchant,nos aétions perfuadent bien mieux que nos paroles,
l'on ne doit pas auoir creance à celuy qui ne fait pas cequ'il dit,& il eft bien difhci-
Je qu'vn mefchant homme produife de bonnes actions puifque par argument con-
traire on peut dire du vice ce que le Philofophe à dit dela vertu, babens vnam vir.
tutem.laber omnes,erco,habens vnum vicium,habet omnia.

La feconde qualité du Miniftre,c’eft qu'il doit eftre affeétionné au bien de l'eftat,+
car il ne fuffit pas auoir bonne intention fi elle ne rend pas au bien public, vnhom-
me vertueuxine laïffe pas d’auoir quelque affections particulieres q le porteront
quelques fois a faire deschofes preiudiciables à l'eftat, par exemple il aymera la
guerre & cette affection le portera infpnfiblement à l'entretenir : outre, qu'il la
croit iufte & legitime,neantmoins cette guerre ruine l’efta. elle l’épuife de Finan-
ces,le deftituë de grands Capitaines,qui feruiroient bien à le defendre quandil fe-
voit attaqué, il Ja doit éuiter s’il eft affectionné xf'eftat.
