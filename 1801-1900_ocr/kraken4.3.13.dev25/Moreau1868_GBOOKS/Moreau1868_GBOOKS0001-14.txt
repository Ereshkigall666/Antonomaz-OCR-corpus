pasde la pudeurny de la vertu; autrement il euſt fallu paſſer pour rebelle
auxordres des ſuperieurs, que l’on ne peut enfraindre ſans vne eſpece de
reuolte, ni meſme les retarder ſans quelque ſorte de deſobeiſſance. Tout ce
qu’elle peût faire en cet accez; fut qu’ayant préſeny la malice de ſon Per¬
ſecuteur dans la pourſuite de cet iniuſte deſſein, de vouloir rompre vn or¬
dre qu’il auoit fait luy-meſine, & l’appellãt aà̀ Paris de l’enleuer ſur le che¬
min; Elle reſolut auecſa Mere de s’oppoſer puiſſamment à tous ſes efforts,
& les rendant inutiles, les faire tomber ſur leur autheur. Cette Dame pru¬
dente & auiſee en moins de vingt & quatre heures qui luy furent données
pour dreſſer tout l’appareil de ce voyage, meſnagea ſi vtilement tous les
momens de ce temps precieux, qu’elle amaſſa pres de trois cens Gentils¬
 hommes qui peuſſent ſeruir d’eſcorte à ſa fille, & d’aſſeurance meſme à ſes
Gardes. En quoy certainement parut d’vn coſteé la iuſtice de ſa cauſe, qui
ſe trouua ſ puiſſamment authoriſée d’vne prouince entiere; Et d’ailleurs
l’affection de la Nobleſſe à ſonſeruice, ſe rendit ſi ſenſible, que toute cette
belle troupe ne ſembloit eſtre composée que d’amis ou de Parens.
A peine le caroſſe, qui conduiſoit en deux perſonnes toute la fortune
de ce Courtiſan malheureux en ſes amours, eſtoit ſorti des portes de la vil¬
le, qu’vne troupe de cinquante Gentilshommes s’approche de la portiere,
& ſaluë celles auſquelles ils deuoient ſeruir en meſme temps de compa¬
gnie & de defenſe. Il n’y eut que ſes Gardes & leur Exempt, qui furent
alors ſurpris de la peur. Cet obiet qui eſtoit par tout rauiſſant, donnoit à
ceux quile conſideroient plus d’amour & de reſpect, qu’il ne leur cauſoit
de terreur & d’épouuante: Et à voir l’aſſeurance de leur viſage, on iugeoit
aſſez qu’ils portoient par tout le peril, & qu’ils le faiſoient eux meſmes. Ils
n’auoient pas encore fait vne licüe de chemin, qu’vne ſeconde Troupe ſe
 ioignit au caroſſe, encore plus leſte que la premiere, laquelle par les cris
d’allegreſſe, & par les demonſtrations dereſpect qu’elle rendit aux Dames,
parut auſſi toſt eſtre amie. Ceux-cy furent ſuiuis d’vn gros de Caualerie,
où il eſtoit difhcile de diſcerner par les armes le maiſtre de ſon valet, pour¬
ce qu’ils eſtoent tous également bien armez. Toute cette belle Troupe
marchoit deuant & apres le caroſſe dans vnordre ſireglé, qu’elle ſembloit
auoir la multitude d’vne armée iuſques dans l’appareil d’vn triomphe.
CGette floriſſante Nobleſſe que l’on doit auouër eſtre l’vne des plus belles.
& des plus leſtes de ce Royaume, ne tenoit point d’autre rang en cette
rencontre, que celuy que l’agilité de leurs cheuaux leur donnoit ſans de¬
bat les vnsſur les autres: & de vray leurs caſaques en broderie ou cha¬
marrées d’or, faiſoient aſſez iuger qu’ils eſtoient pluſtoſt equippez pour le
repos de la maiſon, que pour vn voyage d’entrepriſe & de combat, neſtoir
qu’en cette occaſion ils conſeruoient à la campagne la meſme bien-ſeance
& les meſmes deuoirs de ciuilite, quils gardoient d’ordinaire à la Cour.
En cet eſtat ils arriuent à̀ Paris, nayant par tout épe ouué dans leur chemi,,