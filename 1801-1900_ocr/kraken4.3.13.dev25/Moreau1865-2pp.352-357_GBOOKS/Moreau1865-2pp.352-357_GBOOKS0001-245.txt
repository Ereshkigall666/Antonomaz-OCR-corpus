226
 meſme effet que celle de Noſtre Sauueur apporta dans ſainct Thomas, elleles a
 rendu incredules.
Le Card. Ie leur prouueray ſi clairement mes ſeruiccs & mon afection en¬
uers la France, que mes plus grands ennemis aduoiieront, en deſpit qu’ils en
ayent, que i’ay le cœur François: & ſi l’obligation eſt double lors qu’elle s’offre
d’elle-meſme, que diront-ils de celle que ie leur rendis à Cazal.
Le Caſuiſte. Monſcigneur, pour bien conduire noſtre atfaire, vous me per¬
mettrezs’il vous plaiſt de la debattre vn peu, & d’entrer dans leurs ſentimens,
afin que votre Eminence qui connoiſt mieux que moy le fonds des poincts que ie
dois auancer, m’iſtruiſe aux reparties que ie dois faire, afin que ie ſerue d’autant
nieux voſtre Eninence.
Le Card. Moſieus, j’entends que vous me parliez comme ſi c’eſtoit Monſieur de
Brouſſel, ou pluſtoſt tout le Parlement enſemble, parce qu’il faudra que vous leur
faſſiez teſte à tous, & pariez à toutes bottes, ſi tant eſt que vous entrepreniez de de¬
fendre ma cauſe comme vous me promettez.
Le Caſuiſte. Monſieur, ie vous feray beaucoup de tort, & ſouhitterois que vous y
fuſſiez en perſonne, vous reüſſiriez bien mieux que moy, & donneriez beaucoup plus
de ſatis-faction à ces Meſſieurs.
Le Card. I’en ſerois bien marry, & aurois crainte que la ſatis-faction ne fuſft trop
grande, j’ayme bien mieux plaider par Procureur.
Le Caſuiſte. Monſeigneur, voulez-vous que ie vous die, ce qu’ils me repliqueront
quand ie leur vanteray voſtre ſeruice de Cazal, lls me diront que vous eſtiez vn gar¬
çon de fortune, & que cherchã̃t iour à la faire, la premiere occaſion qui s’eſt preſenté
Ç’a eſté en France, où vous auez rencontré vn eſprit de voſtre trempe, & de nature à
approuuer des actions que les autres Politiques euſſent deteſftées. Ie vous dis ce qu’ils
me pourront dire, & à cela ie leur repliquerois dequoy leur fermer la bouche. Mais
jaurois peur de vous faire plus de tort que de bien, car ſt pour iuſtifier voſtre Illuſtre
Predeceſſeur , j’allois dire que les Eſpagnols preſtent plus la main aux trahiſons,
que les François, & que c’eſt le ſeul moyen par où ils ſe ſoient iamais rendus puiſſans
cela rejalliroit ſur vous qui eſtes de cette genereuſe Nation.
Le Card. Il leur faudra ſouſtenir que c’eſt par choix & par inclination que j’ay
ſeruy la France, & que i’ay eu mille belles occaſions pour m’auancer en Eſpagne,
mais qu’emporté par la force de mon inclination j’ay ſacrifié mes intereſts au bien
de la France.
Le Caſuiſte. Monſeigneur, s’ils me demandent quelque preuue de cette verité, &
qu’ils veulent que ie leur marque quelques-vnes des illuſtres ocaſions que vous auez
eues de vous auancer en Eſpagne.
Le Card. Vous leur direz, que quand ie les nommerois ils ne me croiroient pas,
parce que pour en venit à la preuue, il faudroit que les Miniſtres qui m’ont ſollicité,
le declaraſſent, & ſi ne les ecroiroit-t’on pas peut-eſtre, & que j’expoſaſſe beaucoup
de Franç̧ois qui m’ont donné iour à faire des choſes preiudiciables à l’Eſtat.
Le Caſui fe. Mais s’ils vous demandoient, Monſeigneur, pourquoy eſtant ſi fidele
aà la France, vous n’auez pas fait faire punition de ces ſortes de gens-la.
Le Card. Ie me ſuis contenté de les eſloigner des charges perit à petit.
