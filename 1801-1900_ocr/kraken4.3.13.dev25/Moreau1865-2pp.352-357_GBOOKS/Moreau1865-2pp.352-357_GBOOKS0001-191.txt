 172
que tout le reſte de la terre. Ce que vous auez enuoyé́ à Rome & à Veniſc, n’eſt pas
digne d’eſtre conſideré au reſpect de ce que l’on vous offre. Si vous aimez les fem¬
mes, ’eſt iey la demeure des obiets les plus rauiſſans que la Nature ait ſceu former
pour ſe plaire: Si vousauez de la paſſion pour les cartes, pour les dez, pour la bonne
chere, & poula comedie, tout cela n’eſt icy bas que le diuertiſſement ordinaire de
toutes nos contrées. Et ſçachez qu’il n’eſt point d’homme ſi conſiderable en quel¬
que profeſſion que ce puiſſe eſtre, q’il ne ſoit attiré dans ce ſeiour eternel par le de¬
ſir d’auoir de l’honneur, du plaiſir & des richeſſes. Si vous ne ſouhaitez pas de rui¬
ner entierement les affaires de la plus vertueuſe Princeſſe du monde, ie vous con¬
ſeille de ſiiure mes ſentimens, &de chercher genereuſement le pluſtoſt qu’il vous
 ſera poſſible, les moyens de venir chez nous, où vous ſerez aſſeuré d’eſtre à couuert
de leurs reuers & de leurs calomnies, ſi vous ne voulez pas qu’on vous y traine de
forceLicambe fils de Neobule, pouſſeé d’vn eſtrange deſeſpoir à fuir les traits d’vne
mediſance continuelle, fut genereuſement ſe pendre de rage, pour des ſujets de,
 moindre importance. Critolaüs Capitaine Gregeois, ne fit pas difficulteé de s’em¬
poiſonner ſoy-meſme, afin d’euiter la fureur de ſes ennemis. Porcia fille de Caton
d’Vtique, ayma mille fois mieux s’eſtouffer auec des charbons ardans, que de ſur¬
uiures à ſes diſgraces. Arria & Sextilia, la premiere, femme de Cecinna, & l’au¬
tre de Scaurus, ſe donnerent librement la mort, pour encourager leurs maris à ſe
tirer du miſerable eſtat où leur deſtin les auoit precipitez, & pour leur monſtrer
comme ils deuoient faire. Et vous voudriez apres cela meſpriſer l’azile que nous
vous offrons, & faire voir à la face de tout l’Vniuers que voſtre generoſiteé ſeroit au
deſſous d’vn ſexe ſi fragile. Si cela eſtoit, vous ſeriez bien eſloigné́ de faire comme
Mareus, Androclée, Macaire, & pluſieurs autres, qui ſe ſacrifierent librement,
 pour la gloire du pays, & pour le ſalut de la Patrie. Reſoluez vous donc franche¬
ment d’obeir aux volontez d’vn ſort ſi abſolu que le noſtre.Nemeſis vengereſſe des.
forfaits eſt vne Deeſſe qui ne pardonne iamais rien, & qui rend toſt outard à cha¬
eun ce qui luy appartient, auec vſure. Apries Roy d’Egypte & dernier des Pha¬
raons, auoit beau ſe declarer & contre les Dieux & contre les Hommes, & s’eſtu¬
dier à ſe mettre à l’abry des outrages de la fortune, Amaſis ſon Sujet, ne laiſſa pas
de l’eſtrangler au milieu de tous ceux qui veilloient inceſſamment autour de luy
pour la garde de ſa perſonne. Vous ſçauez bien que Salmonée Roy d’Elide, fut à la
fin foudroyé de Iupiter pour des crimes ſemblables auxVoſtres. Ne vous imaginez
pas que ces trois Deeſſes qui preſident ſouuerainement à la deſtinée des hommes,
& qui diſpoſent abſolument du ſort des humains, deuident le peloton qu’elle ont
fillé pour vous qu’à leur fantaiſie. Les plus grands Monarques de la terre ne ſçau¬
roient euirer l’arreſt que le Ciel a donné contre-eux, non plus que vous, ny fuir
en aucune façon aux decrets de ſa toute-puiſſance. Altée irritée contre voſtre per¬
 ſonne, à cauſe des ſeditions que vous auez fomentées parmy vn peuple, que Loüis
XIII. ſurnommé le Iuſte à iuſte titre, a laifſé ſous la protection de la Vierge, vient
de conſacrer le tiſon de voſtre fatalité, aux feux inextinguibles de cét Empire. Re¬
ceuez donc de grace mes aduis & les executez le pluſtoſt qu’il vous ſera poſſible,
Comme venans de la part d’vn eſprit qui ſe declare pour vous, & qui veut eſtre eter¬
nellement voſtre.