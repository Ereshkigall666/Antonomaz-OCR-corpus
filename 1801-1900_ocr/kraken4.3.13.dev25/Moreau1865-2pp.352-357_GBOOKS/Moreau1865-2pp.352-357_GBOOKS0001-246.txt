227
E Caſuniſie. Comme ils ſont tout pleins de meſdiſance, Monſeigneur, ils
diront que vous n’auez pas voulu chaſtier des gens de voſtre ſorte, & que le
deſeſpoir leur euſt fait declarer des choſes qui ne vous euſſent pas eſté auanta¬
geuſes.
Le Card. Il les faut laiſer dire, les effets dementent les calomnies.
Le Caſuiſte. Helas, Monſeigneur, ils ne ſç̧auent que trop la verité.
Le Card. Qu’ils en diſent ce qu’ils voudront, ſi et-ce qu’ils ne ſauroient nier
que i’aye liuré Cazal à̀ la France.
Le Caſuiſte. Il eſt vray, Monſeigneur, mais comme vos intereſts terniſſent les
plus glorieuſes actions, ils ne manqueront point d’auancer que vous auez en cela
trahi voſtre Prince, & mis en compromis la reputation de ſa Sainteté, à qui vous ap¬
parteniez alors.
 Le Card. S’ils vous preſſent iuſques-là, dites leur que i’ay preferé leus intereſt
à mon honneur.
Le Cſuifte. Monſeigneur,. pardonnez-moy s’il vous plaiſt, ce ſeroit leur donner
cauſe gaignée, car ils infereroient de la que vous eſtes vn homme ſans honneur, &
que le fondement de voſtre fortune eſtant ſur vne infame action, le baſtiment ne
ſçauroit eſtre que vicieux.
Le Crd. Pour vous deſcouurir le nœud de l’affaire, à vous qui m’eſtes intime
amy, ie n’ay iamaiseu d’autre but que mon eſtabliſſement, & il n’y a rien que ie
n’euſſe mis en beſogne pour le faire.
Le Caſuiſte. Ne pouuiez-vous pas vous auancer en Eſpagne?
Le Cird. Ne ſç̧auez vous pas que perſonne n’eſt prophete en ſon pays, & que
eſtant de naiſſance obſcure, ie ne me pouuois aduancer que par quelque action
extraordinaire. Ie vous aduöeray bien, que i’ay eu touſiours deſſein de ſeruir ma
Patrie, & il me ſemble que le vray moyen de le faire auantageuſement, eſtoit d’ac¬
querir du credit en France.
Le Cſaiſte, Mais comment auez-vous peu ſurprendre l’eſprit du Cardinal de
Richelieu.
Le Crd. Ie n’ay iamais tenté cela, au contraire, i’ay taſcheé (comme i’ay tres¬
bien reü̈ſſi) de luy perſuader que ji’eſtois tres-affectionné à la France, ſç̧achant bien
que ſi ie paſſois pour tel dans l’eſprit de ce grand Genie, la France ne manqueroit
point d’auoir la meſme eſtime de moy. Et puis de ſon viuant ie ne pouuois pas eſ¬
perer de tenir le timon de l’Eſtat.
Le Caſuiſie. Mais qu’elle aſſeurance auiez-vous de luy ſucceder dans le Souue¬
rain Miniſteriat, veu que vous eſtiez contraint de mal traiter, & vous rendre odieux
à la Reine Regente?
Le Card. Nous ſongions bien à la Reine alors,Ie taſchois ſeulement de me met¬
tre dans l’eſprit du Roy, qui deuoit apparemment ſuruiure au feu Cardinal.
Le Caſuiſie. Mais le Roy eſtant mort, comment eſtes-vous entré dans l’eſprit
de la Rcine, qui ſans doute auoit alors de l’auerſion pour vous, comme l’vnde ſes
 perſecuteurs?
Le Card. I’auoisdes amis en Cour, qui repreſenterent à cette bonne Princeſſe,.
qu’ayant tous les ſecrets de l’Eſtat en main, & le fil des affaires, il ne falloit pas
E ij