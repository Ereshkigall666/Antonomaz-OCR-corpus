¬¬

6;1
& l’vnion reciproque, qui doit eſtre entcre le Roy, & ſes ſujets, s’il veulent ſe main¬
tenir dans la proſperité, dans la ſeureté́ & dans la grandeur. Vne ſemblable com¬
paraiſon à peu preés, prononcé́e bien à propos par Menenius Agrippa, appaiſa la ſe¬
ition & le meſcontentement du Peuple Romain, mutiné contre les Senateurs &
contre les Nobles, & ſans leur faire aucun autre diſcours que celuy de ’vnion & ac¬
 Gord qui doit eſtre entre le Ventre & les autres membres, il les remit à leur deuoir &
ils s’en retournerent tous en leurs maiſons & quitterent les armes.
Le Prince doit veritablement eſtre nourri par ſes ſujets, & il n’y a aucun d’entreux
qui ne doiue puiſſamment agir, chacun ſelon ſon pouuoir & ſa condition, à luy four¬
nir tout ce qui luy eſt neceſlaire pour le maintien honorable de ſa maiſon & pour la
deffence de ſon Eſtat: mais il faut que cela ſe face auec temperance, & mediocrité́
pour empeſcher qu’il ne ſoit eſtoufé par la trop grande repletion, ou eſteint par Ii¬
nanition;le trop le rend orgueilleux, & inſolent, le trop peu luy peut abattre le cœur
& le rendre meſpriſable: tellement que pour trouuer vn iuſte temperament, & vne
proportion conuenable, luy & ſes ſujets ſe doiuent regler ſelon les aduis de la Teſte,
c’eſt à dite de le rs Princes, de leurs Eſtats Generaux, ou de leurs Parlemens, afin
que tout reü̈ſſiſe au bien vniuerſel du corps de la Monarchie.
Et lors que les ſujets donneront à leur Roy, ce qui luy ſera neceſſaire, il les doit
auſſi recognoiſtre pour membres, & compagnons inſeparables d’vn meſme corps &
 faire couler a ſon tour par diuerstuyaux, ſes graces & ſes faueurs, ne plus ne moins
que le Ventre, diſtibuë̈ aux autres membres, le ſang & la Nourriture, qui leur eſt
neceſſaire pour leurforce & pour leur conſeruation.
Que ſi les Roys, eſtoient inſtruits durant leur ieuneſſe, par des gens de bien qul
preferaſſent, comme ils deuroient le bien de Eſtat, à leurs Intereſts, & qui aymaſ¬
ſent mieux enrichir Eſprit des Roys que leurs familles, ils prendroiont ſoin de leur
apprendre par de ſemblables ſimilitudes, la veritable Morale & la Politique Chte¬
ſtienne; & dés lors lon verrpit ſans doute, qu’ils ſe comporteroient auec plus de dou¬
ceur & de moderation qu’ils ne font enuers leurs ſujets, & conſidereroient qu’ayans
eſté inſtitué́s pour lesPeuples &non pas les Peuples pour eux, ils doiuét les conſeruer
& les cherir comme lears veritables membres, d’autant mieux qu’ils ſont infirmes &
ſujets à̀ tous les accidents de ſhumanité auſſi bien que le moindre d’iceux, & qu’ils
n’ont honnenrs ny richeſſes que celles qui leur ſont donné́es & defferés par leurs ſu¬
jets, & par cette meſme regle ils cognoiſtroient qu’ils ne doiuent point donner à des
membres Eſtrangers, & antres queceux de leur propre corps, les biens qu’ils exi¬
gent de leurs ſujets; & ainſi ils ſe dreſſeroient vne leçon qui eſtant eſgalement profi¬
table, à eux & à leur Eſtat, ils viuroient bien-heuteux & ſeroient benis de Dieu, &
des hommes, la Paix & la Iuſtice, habiteroient dans leurs Palais, le ſiecle d’or y
refleuriroit, & leur Cour ſeroit la plusexcellente Academie de la vertu, & le mo¬
dele parfait detoutes les autres, & pour comble de proſperité, Dieu les feroit ioüiir
ſelon ſes promeſſes, d’vne longue & heureuſe vie, qu’ils paſſeroient à lombre des
Palmes, & des lauxiers dont leurs Triomphes ſeroient honorés par toutes les nations
de la terre.