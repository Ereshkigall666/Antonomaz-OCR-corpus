92
ue les partiſans du Fauory du Duc d’Orleans publient icy toat haut, que
vons les fourbez, ſon maiſtre & luy, par vne acte de la plus grande ingratitude
que vous ſoyez capable de commettre, & que luy ayant promis de le faire Car¬
dinal, apres en auoir receu ſes remercimens & ſa gratitude, qui conſiſtoit en vn
effet d’vne puiſſante procection de la part de ſon naiſtre, dans le emps que la
France ne teſpiroit que voſtre ruine auec le Parlement, & la Reine meſme com¬
mencçoit à ſe deſgouter de vous, en ſorte qu’elle s’en pleignit à ſon Secretaire
pour vous le dire, que nonobſtant l’obligation que vous luy auez de vous auoir
racommodé auec ſa Maieſté, & éladé toates les propoſitions qu’on luy faiſoit,
qui tendoient a ſe deffaire de vous, vous luy auez ſuſcité́ vn Conquerant inuin¬
cible pout voas deffsire de luy, & auquel vous ſçauez qu’il ne peut reſiſter ſans di¬
uiſer les Princes & renuerſer par ce moyen l’Eſtat & le mettre en proye aux en¬
nemis de la France.
Veritblement, mon fils, vous ansez grand tort, & ie ne me puis empeſcher de
vous dire, que ces nouuelles me font apprehender voſtre ruine & celle du
Royaume que vous gouuetnez, & que toute la poſteriteé, qui ſcaura les foibleſſes
que vous commettez dans voſtre miniſtere, nous blaſmera eternellement, prin¬
cipalement ſi vous faites connoiſtre ſi éuidemment que vous preferez vos inte¬
relts particuliers au bien d’vn eſtat tout entier, au lieu que vous deuriez vous ſa¬
cr ifier à la veuë de tout le monde pour le conſeruer.
l’aymerois mille fois mieux que vous fuſſiez mort auec honneur lors que vous
n’eſtiez que ſimple Capitaine de gens de pied de la milice du Pape, que de ſca¬
uoir que vous reignez en France auec de ſi mauuaiſes qualitez, & que tous les ſu¬
jets du Roy crient que vous les fourbez continuellement, que vous eſtes ingrat
enuers le Sieur de Chauigny voſtre bien-facteur, que vous trompez la Riuiere &
que vous vous mocquez éuidemment du Sieur d’Auaux & de tout le reſte des
hommes qui ont generalement affaire à vous.
Ie erains dis-ie en fin que vouns ne ſuceombiez ſous le faix des affaires de Ftan¬
ce, dont vous paroiſſez manifeſtement incapable, & de voir eſteindre honteu¬
ſement la gloire de ma famille par vne mort precipitée par la furie d’vn peuple
animé contre vous,
Reſponſe du Cardinal Mazarin à ſon Pere.  Paris ce 8. Decembre 16̃8.
  Onſieur mon Pere. Voſtre lettre du 25. Oobre m’a eſté renduë pas Ger
Vlbozin, à qui vous l’auez confiée. Ie n’ay point eſté ſurpris de voſtre ma¬
niere d’eſcrire ſur les bruits qui courent de moy à Rome. Ie me ſuis touſiours bien
attendu aux diſcours q’on en fait, vous eſtes le ſeul homne du monde deuant
qui ie vouluſſe iuſtifier mes ations en la maniere que ie vais vous faire, en reſ¬
pondant à la voſtre.
 Pour entrer en cette matiere, ie vous prie de conſiderer ma eonduite dans les
circonſtances qui enuironnent ma fortune, dont ie deſire vous entretenir, & ie
m’aſſeure que vous iugerez que ie ne ſuis pas mal habile homme de me maintenir
comnae ie fais parmy tant de ſi puiſſans ennemis qui ſont à la Cour & par tout