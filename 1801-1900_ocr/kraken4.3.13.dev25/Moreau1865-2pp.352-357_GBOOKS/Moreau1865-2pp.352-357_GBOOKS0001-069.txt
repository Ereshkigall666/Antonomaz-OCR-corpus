50
de l’Empire conſenty, pour la gloire de Dieu & le fſalut de la Chreſtienté, a eſté
arreſté ce qui s’enſut:
1. Qu’il y eit vne Paix, Chreitienne, vniuerſelle & pertpetuelle, & vne vraye &
ſincere amitié entre leurs Mjeſtez Imperiale & Tres-Chrcieénne, tous & chacun
les Alliez & adherans de ſadite Majeſté Imperiale, la Maiſon d’Auſtricbe, leurs he¬
1itiers & ſucceſſeurs, principaloment les Electeurs, Princes & Eſtats de l’Enmpire,
d’vne part: & tous & chacun des Confederez de ſadite Majeſté Tres-Chreſtienne,
Ieurs heritiers&c ſucceſſeurs, principalement la Sereniſſime Reine & le Royaume
de Suede, & reſpectiement leſdits ElecCteurs, Princes & Eſtatsde l’Empire, & leurs
heritiers, d’autre-part: de ſorte que les deux parties s’employent de tout leur pou¬
uoir à procurer le bien & l honneur l’vne de l’autre, & que l’Empire & la France
cultiuent & facent refleurir cette mitié & bon voiſinage.
 2. Il y aura vn oubly & amniſtie perpetuelle de toutes hoſtilitez & iniures dites
ou faites depuis le commencement de cette guerre: tellement que ſous ce pretexte
ou autre, ne pourra eſtre ou ſouffert eſtre fait directement ou indirectement dedans
ou dehors l’Empire, nonobſtant tous autres accords contraires, aucun acte d’ho¬
tilité.
3. Que les vns ne pourront aſſiſter ſous aucun tiltre ou pretexte, és querelles, dif¬
ferents & guerres telles que ce ſoit, ceux qui ſont ennemis des autres, ou qui le ſe¬
ront à l’aduenir, d’armes, d’argent, d’hommes, de munitions, ou d’aucune aute cho¬
ſe, ny les receuoir,ou leur donner place d’armes & paſſage ſur leurs terres, ſauf l’ar¬
ticle d’aſſeurance cy-deſſous.
4. Apres la pacification qu’on eſpere en la France & l’Eſpagne, le Cercle de la
Bourgogne denmeurera membrde l’Emire, ſans que toutefois l’Empereur, ny au¬
cun Eſtat de l’Empire, ſe puiſſe cependant meſler de la guerre qui s’y fait. Et ſi à
 l’aduenir il naiſt de nouueaux differets entre ces deux Royaumes-laà, la neceſſité de
la ſuſdite obligation reciproque demeurera touſiours impoſée entre tout l’Empire,
& lesRoys & Royaume de France, de ne pouuoir aider aucunement les ennemis
l’vn de l’autre. Il ſera neantmoins libre auſdits Eſtats, de ſecourir l’vn ou l’autre
Royaume hors les limites de l’Empire, non toutefois autrement que conformeément
aux Conſtitutions lmperiales.
5. Le differend de la Lorraine ſera remis à des Arbitres, dont les parties conuien¬
 dront, ou compoſé par le traité d’entre la France & l’Eſpagne: & l’Empereur, les
Princes & Eſtats de l’empire ne s’en pourront meſler que par voye amiable, & non
par celle des atmes..
6. Tous les Electeurs, Princes & Eſtats, meſme la Nobleſſe releuant immediate¬
ment de l’Empire, & leurs Vaſſaux, Sujets & autres qui ont receu quelque domma¬
ge a cauſe des mouuemens de la Boheme & de l’Alemagne, ou des Alliances faites
de part & d’autre, ſeront par le benefice de cette paix pleinement remis& reſtituez
en lers biens, dignitez & droicts, ſacrez & profanes, qu’ils poſſedoient ou auoient
droict de poſſeder auant leur deſtitution: tout ce qui a eſté fait au contraire demeu¬
rant annullé.
7. Si ceux qui poſſedent a preſent ce qu’il faut reſtituer, alleguent quelques ex¬
ceptions pour s’en defendre, elles ne l’empeſcheront pas, ſauf l’examen qui en ſera