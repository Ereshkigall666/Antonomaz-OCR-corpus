139
beau de ſa carriere, puis eſtant diſſipé́ par ce bel Aſtre forme vne orageuſe tempe?
ſte, & ſe reéduit en pluyes qui ſe deſchargent ſur la terre & en arrouſe la ſurface;
mais ce nuàge n’eſt pas de duré́e, & ſi toſt que les vents qui l’accompagnent ſont
appaiſez, le Soleil paroiſt auec vne lumiere plus eſclatante, & cette eau ne ſem!
ble auoir eſté verſée que pour embellir ſon viſage; de meſme en eſtoit-il apres ce
funſte orage, nous gouſtions ce ſembloit vn repos plus grand qu’auparauant.
 Nus auions fini la Campagne, par cette heureuſe victoire qui nous mettoit à
couuert, & le Parlement trauailloit auec diligence au Reglement des Finances, &
à l’examen des Comptes de ceux qui les auoient maniées: mais le Serpent eſteit
caché ſous les Roſes, & le Cardinal ſi funeſte à la France ſe ſentant coupable de la
diſſipation de la pluſpart des ſommes immenſes que le Parlement t rouuoit de
manque, n’auoit garde d’attendre le coup qui le menaçoit. Pour ſe faire vn ram¬
part dans ſa fuitte de la puiſſance Royalle, il ſçeut perſuader à la Reine ſa ſort ie
de Paris & l’enleuement du Roy, il pratiqua tous les Princes, & s’eſtant aſſeuré
principalement de ceux du Sang & de la maiſon Royalle, il trouue occaſion de
ſortir en plaine nuit, la veille des Rois lors que tout le monde plus aſſoupy de
ſommeil qu’a l’ordinaire par les reſiouyſſances de feſtins, ne ſongeoit à rien moins
qu’a cé́tte ſubtile éuaſion. Ce pendant il ſembloit que le Soleil d’vn pas plus pre¬
cipité qu’a l’ordinaire s’auançaſt pour nous faire connoiſtre auec le iour les mal¬
heurs que cette nuit funeſte nous auoit fait naiſtre, & l’erreur extréms qui nous
aueugloit. Vn Vaiſſeau à la Rade & dans vn Port aſſeuré pouſſé dans les renebres
de la nuit d’vn furieux & ſoudain Orage, qui briſe cordes, auirons, lors que le
Nocher & les Matelots ſont dans leur plus profond fommeil, ae les rend pas plus
eſtonnez quand au réueil ils ſe trouuent bien loing du Port, au milieu d’vne vaſte
 Campagne de Mers inconnuës, & à la mercy des ondes que furent tous nos vrais
François à la nouuelle de la ſortie de leur Prince de ſa bonne V’ille’de Paris. Les
plus ſages prejugerent bien deſlors tous les malheurs & les brouilleries dont cetre
abſence du Roy nous mençoit, ils connurent tout auſſi-toſt les perfidies & mau¬
uaiſes intentions du moteut de tous ces reſſorts; mais ce mal eſtoit ſans remede,
& s’eſtoit à nous de digerer la lourde faute que nous auions commiſe de n’auoir
pas pris vengeance par nos propres mains, lors que ce Scélerat eſtoit à noſtre diſ¬
poſition, & dans l’enceinte de nos murailles.
Le Roy à qui le bas aage n’a pas encor donné la connoiſſance des affaires, fut
conduit à ſainét Germain en Laye, ou toute la Cour & celle du Cardinal arriuna
en meſme temps: mais tandis que ce meſchant Homme amaſſe & faiét venir des
trouppes Allemandes, Flamandes, Suiſſes, Lorraines, amies ou ennemies pour
ſa ſeule conſeruation, à la ruyne de toute la France; qu’il deſtituë les places fron¬
tieres & les pays de nouuelle conqueſte des fortes garniſons qui les mettoient à
eouuert des attaques de l’ennemy déclaré de l’Eſtat,; qu’il foule aux pieds toutes
les conſiderations de cette nature pour faire tout ſeruir & ſacrifier à ſa paſſion.
Le Parlement d’aut re coſteé qui en eſt auerty, fait des leuées d’vne puiſſante a r¬
mé́e de ſes Citoyens ſous la conduite d’vn Prince de Bourbon capable de luy reſi¬
fler, il n’emprunte point de forces eſtrangeres; la raiſon & la iuſtice eſtant de ſon
coſté & combatant pour le maintien de l’authorité Royalle.Il ſe trouue aſſez forte
S i