a9
522
ſon, vn Chaſteau le plus ſuperbe batiment de l’Europe, qui contient en ſoy vos
plus riches dépoü̈illes, accompagné d’vne Ville port ant le titre de Duché, Pairie,
du reuenu de cent mille liures. Il a outre plus, m’a-t’on dit, laiſſe à ſes heritiers les
terres les plus ſeigneuriales de voſtre Eſtat, & du plus grand reuenu; & donné à
ſes autres parens le moyen de poſſeder les plus hautes charges & les plus beaux
biens du Royaume. Il a donné meſme à vne vefue ſa niepce, de laquelle le nom eſt
ſi connu dans voſtre Hiſtoire, pour auoir eſte fait l’object de l’amour coniugal de
vos Princes du Sang, le pouuoir de s’é leuer iuſqu’à la qualié de Ducheſſe & de luy
faire vn reuenu de quatre cent mille liures par an. Enfin, il eſt mort le plus riche
homme de voſtre Royaume, & a laiſſé ſa famille la plus opulente qu’aucune autre
quiy reſide.
O chere France! vous vous eſtiez conſolée dans voſtre mal,. par l’attente d’vn
meilleur gouuernement, & du ſoulagement de vos peuples, que vous auiez eſtimé́
que la mort de ce Cardinal apporteroit: mais le deceds du deffunct Roy, ay ant ſuiuy
celuy de ſon premier Miniſtre vous ont fait voir le contraire. Vous auiez eſperé du
bon naturel de cette grande Princeſſ Anne d’Auſtriche, vn reſtabliſſement de toutes
choſes dans ſon premier Eſtat; vous auiez creu qu’elle ſeroit bien ayſe que le Parle¬
ment, duquel le Cardinal auoit opprimé la liberté, & aneanty l’authorité par vn
ordre nouueau, contraire aux Loix fondamentales de l’Eſtat, & non iamais vſité́,
repriſt ſon ancien credit pendant ſa Regence, & qu’elle ne ſouffriroit iamais les de¬
ſordres qu’auoit cauſé vn Fauory ambitieux, & remply de conuoitiſe. Enfin, vous
auiez iugé́ auecques raiſon que cette Auguſte Reine n’authoriſeroit pas les actions
qu’elle auoit blaſmées pendant le gouuernement du deffunt Cardinal:mais ſur tout,
qu’e lle ne conſentiroit iamais qu’vn nouueau Miniſtre d’Eſtat, priſt ſous ſa Regence
le pouuoir qu’auoit vſurpeé l’ancien, auec lequel il auoit ſi hardiment & inſolcm¬
ment entrepris ſa perſecution. Ce ſont ia les raiſons à ce que m’ont fait entendre
mes Politiques, qui ont porté cét Auguſte Senat à defferer à elle ſeule la Regence
abſolue du Royaume, que le feu Roy luy auoit donné́e, limitee, & coditionńe:
mais il s’eſt bien trouué trompé dans ces eſperances.
Ne s’eſt-il pas rencontré que Iules Mazarin, plus fourbe que le deffunct Cardinal,
ahuſant de la confiance que la Reine prend en luy, ćt Eſtranger mon Subjet, que
la trahiſon a eleué́ à la dinité de Cardinal, & qui vous a eſté́ laiſſé par ſon prede¬
ceſſeur, pour conſeruer ſa famille en ſes biens, & honneurs, & acheuer voſtre ruine,
a marché ſur ſes pas, & ſuiuy ſes deſſeins Porté d’vne ieſme ambition pour luy en
ſes parens, & d’vne plus ardente conuoitiſe, il s’eſt emparé de la perſonne du Roy
ſous vn nouueautiltre d’Intendant l’Education Royale. Il nc s’eſt pas contenté de
diuertir vos deniers publics par l’vſage des comptans, pour les employer à ſon proft,
& à celuy de ſes parens, tant en Italie u’en voſtre Royaume: mais encorc il a fait
verifier au Parlement pluſieurs randos Liſtes d’EdiCts, de Declarat ions,à la foule
 oppreſſion de tous vos Subjets. Il ne s’eſt pas ſatis-fait de faire enleuer de voſtre
Ville de Paris, les Preſidens Gayan & Barillon, ui ſont decedez non pas ſans
ſoupçon d’vne mort aduancée oar poiſon: mais encor il a fait aller deux fois le Roy
mineur au Parlement, qui euſt bien pû̂ s’oppoſer à ſes venuës & enlenement, & cm¬
peſcl:er l’eſfet de ces Edicts s’il ct voulu. C’eſt la conſideration de la guerre, qui