6
autres lieux, en la poſſeſſion deſquels Sa Maieſté Tres-Chreſtienne a declaré vou¬
loir maintenir le Duc de Sauoye contre tous ſes ennemis.
6. Pour eſtoufer toutes les ſemences de diuiſion entre les meſmes Ducs, ſa Ma¬
ieſté Tres-Chreſtiene, ſe charge de ſatisfaire le Duc de Mantouë̈ des quatre cent
nonante & quatre mille eſcus que le Roy Tres-Chreſtien Louis XIII. d’heureuſe
mémoire, auoit promis de luy payer à a deſcharge du Duc de Sauoye.
62. Sa Maieſté Impćriale concéde audit Duc de Sauoye, auec l’inueſtiture deſdits
anciens fiefs & Eſtats, telle que Fetdinand II. l’auoit accordée au Duc de Sauoye
Victor Amédée, celle auſſi des ſieux, Seigneuries, Eſtats, & de tous autres droits du
Moncferrat, auec ſes dépendances a luy remiſes en vertu du Traité de Cheraſque&
exécution d’iceluy,’enſemble des fiefs mentionnez dans le ontrat d’acquiſition
qu’en a fait ledit Victor Amédée le troiſiéme OCobre 16;4. & la canfirmation de
tous les priuileges qui ont eſté iuſques icy accordez aux Ducs de Sauoye, ſi-toſt qu’il¬
la demandera à ſadite Maieſté lmpériale.
6;. Elle ne troublera en aucune façon ledit Duc de Sauoye ny les ſiens au droit
de Souueraineté qu’ils ont aux fiefs de Rocheueran, Olme & Céſol, aucec leurs ap¬
partenances omme du tout indépendans de l’Empire Romain mais caſſant tous
les actes de donation & d’inueſtiture de ces fiefs là, l’y maintiendra & ré́inté́grera
s’il eſt beſoin & pour la meſme raiſon le Comte de Verüie vaſſal de ce Duc,ſera plei¬
nement reſtably auſdits fiefs d’Olme & Ceſol & au quart de Rocheueran auec re¬
ſtitution des fruits.
 64. Sadite Maieſté Impériale fera pareillement reſtituer aux Cormtes
Clément & Iean fils & aux petits fils d’Otauian, du Comte Charles
 Cacheran, le fief entier de la Roche d’Arazi., auec toutes ſes dépen¬
dances.
65. L’Empereur déclarera ſemblablement qu’en l’inueſtiture du Duché de
Mantouë ſontcompris les Chaſteaux de Reggiolo& Luzzara auec leurs apparte¬
nances, que le Duc de Guaſtale ſera tenu de reſtituer au Duc de Mantouë, ſauf ſon
droit des ſix mille eſcus qu’il pretend luy eſtre annuellement deu, pour
raiſon deſquels il pourra ſe pouruoir deuant ſa Maieſteé Imperiale à l’encontre
de ce Duc.
66. Toute hoſtiliteé ceſſera du iour que les préſentes ſeront ſigneées des Plé́nipo¬
tentiaires & Ambaſſadeurs, & tout ce quia eſté́ cy-deſſus accordé de part & d’au¬
tre ſera promptement executé: Et pour cet effet, le iour ſuiuant la ſignature, la pu¬
blication de la paix ſera faite en la maniere accouſtumée par les carre-fours des
villes de Munſter & d’Oſnabrux, apres la nouuelle receuë de la ſouſcription
faite en l’vn & en l’autre lieu: Et s’il s’y fait quelque contrauention qu’elle ſoit auſſi
coſt reparée.
67. Les Plenipotentiaires de l’vn & l’autre parti conuiendront auſſi dans le temps
de la concluſion & ratification de la paix, des moyens, du temps, & de la reſtitution
des lieux cy-deſſus, & du licenciement des trouppes.
68. En premier lieu l’Empereur fera publier par tout l’Empire, & mandera ſoi¬
gneuſement à ceux qui par cette pacification ſont obligez à faire ou reſtituer quel¬
que choſe, de l’executer dans le temps ordõ̃né ſans aucune fraude ny tergiuecrſation:
