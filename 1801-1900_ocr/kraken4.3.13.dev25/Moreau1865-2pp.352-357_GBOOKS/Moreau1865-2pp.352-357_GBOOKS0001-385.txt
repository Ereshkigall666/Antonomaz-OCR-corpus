5
366.
approuuée par le Senat de Rome: Car, diſoit-il, nous connoiſſons bien que les Loix
& ies Edits qui ſont faits par vn bon Conſeil, ſont l’eſtabliſement de la durée, & de
la gloire de noſtre Empire.
Ceſtauſſi pourquoy ce grand & ſage Empereur Auguſte communiquoit tellement
 des affaires de l’Empire auec le Senat, qu’il faiſoit ( comme eſcrit Dion) vn doux
& agreable meſlange de la Monarchie auec la republique: & ncn ſeulement il ne ſe¬
contentoit pas de rapporter au Senat toutes les affaires de conſequence pour uoir
ſon auis:mais encor iſ voloit que le Senat luy donnaſt tous les ans vingt conſeillers
pour ſe tenir aupres de luy, & eſtre de ſon conſeil Priué, qui n’eſtoit compoſeé que de
gens fort ſçauans, ſages, doux & bien modereés, tels que le Iuriſconſulte Trebatius,
que ce ſage & genereux Agrippa ſon gendre, que ce docte, &protecteur des Lettres
Mecenas. C’eſt pourquoy auſſi l’Empereur Tybere,ſon Succeſſeur, bien qu’il fut
vn Prince plus remply de vices, que de vertus, ſuiuit la voye de ſon Deuancier, &;
n’ordonna iamais rien d’important ſans l’auis du Senat.
Tous les bons Empereurs ont fait la meſme choſe, commo les Veſpaſians, les Tites
les Trajans, les Adrians, & les Antonins, leſquels conferoient touſiours auec le Se¬
aat, des affaires qui touchoient le Public, où ils n’entroient’iamais en quahié́ de
Maiſtres, mais comme Preſidens; iuſques là meſmes, qu’ils ne vouloient receuoir
aucuns titres d’honneur, que ceux qui leur eſtoient accordez par le Senat Romain.
 Au contraire, les Empereurs qui n’ont gueres valn, tels que les Caligula, Neron,.
Commode, Baſſian, Maximin, & Heliogabale, ont tous exeremement hay le Senat,
& fait mourir beaucoup de Senateurs, croyans d’eſtre plus abſolus, quand ils n’au¬
roient plus de ces Controlleurs, qui trouuoient à redire à tout ce qu’ils faiſoient:
Mais l’iſſuë en a touſiours eſté telle, que ceux qui meſpriſoient & vouloient anean¬
 tir le Senat, ont fait vne fin mal-heureuſe, & laiſſé  la Poſterité vne infame &
odieuſe memoire de leurs noms.
Vos Peres, Sire, en ont ainſi vſé, comme ces bons Empereurs Romains, quand
ils eſtoient dans la neceſſite, & qu’ils vouloient pouruoir à celle du Royaume: Ils.
faiſoient aſſembler les Eſtats Generaux, pour leur faire agréer leurs demandes, dont
le pouuoir aà paſſeé à voſtre Parlement; ce que ie pourrois faire ’voir à V. M. par
quantité́ d’exemples, ſi ie ne croyois que vous les ſçauez par le moyen de noſtre Hi¬
ſtoire. Mais auiourd’huy ceux qui vous gouuernent, & qui abuſent de voſtre nom
& de voſtre ieuneſſe, par vne violence extraordinaire, ie vaux dire les armes à la
main, ils luy veulent oſter la connoiſſance de vos affaires, pour acheuer voſtre ruine
& ce lle de l’Eſtat.
Empeſchez, Sire, vn ſi grand rmalheur, arreſtez la furie de ces Tyrans, & preue¬
nez vn coup ſi funeſte;ne faites pas comme Charles IX. pendant ſa Minorité, qui
laiſſa rainer la France;& puis eſtant deuenu Majeur, il s’en prit au Parlement, com¬
me Tuteur des Roys: L’accuſant de n’auoir pas veillé aux actions des Miniſtres, au¬
theurs de tant de maux. Prenez garde, Sire, que V. M. ne ſe voye reduite à vn pa¬
rel eſtat;bien qu’elle en ſoit fot proche, vous pouuez y remedier ncor, ſi vous
 voulez que le Ciel vous beniſſe, que les peuples vous aiment, & qu’vn chacun ſe di¬
ſe, comme ie fais de tout mon cœur,
De Voſtre Majeſté,
SIRE,
Le tres-boble, tres-obeyſſant & trer-fidele ſeruiteur & ſuit, LS. D. T
  bgs