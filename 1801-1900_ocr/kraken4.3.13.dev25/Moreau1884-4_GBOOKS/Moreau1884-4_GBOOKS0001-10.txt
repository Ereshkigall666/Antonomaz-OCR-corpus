57
que ſi l’Aſſemblee ſe tient dans vne petire Ville, il luy
ſera facile d’intimider les Deputez, & de leur fermer
 la bouche lors qu’ils voudront faire les propoſitions
qui ne ſeront point agreables à la Cour, & pour luy
perſuader que ſi elle veut ſe vanger hautement de
Monſieur le Due d’Orleans, ſ’il n’adhere à tout ce
qu’elle deſire, & de Moſieur le Prince, qui penſe trou¬
uer ſa ſeureté dans l’Aſſemblée generale, elle pourra
hors de Paris executer aiſément la reſolution qu’elle
prendra. On luy remettra deuant les yeux ce qui ſe
paſſa auxEſtats d’Orleans, où ſur la bonne foy de l’Aſ¬
ſemblée, le Prince de Condé fut arreſté priſonnier; &
ce qui ſe paſſaauxEſtats de Blois, où ſur la meſme bon¬
ne foy Meſſieurs de Guiſe furent tuëz, ſans que les Eſ¬
tats peuſſent ſ’oppoſer aux volontez des Roys, qui
n’auroient pas eſté ſi abſolus dans Paris, pour l’execu¬
tion de ſemblables entrepriſes.
 Il faudra perdre M. de Beaufort, & parce qu’il eſt
trop attaché aux intereſts de Monſieur le Duc d’Or¬
leans & des Princes, & parce qu’il n’a jamais voulu
conſentir au mariage du Duc de Mercœur & de ma
Niepce. L’Aſſemblée des Eſtats peut donner mille
occaſions de nous en vanger auec toute ſorte de facl¬
lité.
 Pour gagner les Deputez du Clergé, l’Eueſque de
Lauaur & celuy d’Evreux, leur promettront des Ab¬
bayes & des penſions, & ſi durant ce temps-la il vac¬
que quelque Eueſché ou quelquos autres enefices,
il n’en faudra donner aucun, afin d’en auoir dauanta¬
geà diſtribuer: & cependant les promettre de la parte
C