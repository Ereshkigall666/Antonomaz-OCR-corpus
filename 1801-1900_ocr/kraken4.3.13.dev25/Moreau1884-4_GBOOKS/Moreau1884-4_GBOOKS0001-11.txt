10
de la Reyne & de la mienne, à̀ chacun des Depurez en
particulier, & pour les obliger d’eſtre dans mes inte¬
reſts, ſans intermiſſion iuſques a la fin, & on leur dira
qu’immediatement apres l’Aſſemblée, ils ſeront pour¬
ueus des Benefices qu’on leur promet, & que l’on ne
differe iuſqu’en ce temps-là que de peur de les rendre
ſuſpects.
Afin de ſ’aſſeurer du Regiment des Gardes, on pro¬
mettra aux Officiers de faire vn fonds inalienable aà̀
l’aduenir, pour dix monſtres; mais il ne ſera pas toute¬
fois ſi fixe, qu’on ne le puiſſe diuertir quãd on voudra:
& pour tirer quelque vtilité de ce traitté en apparen¬
ce avantageux, on les fera conſentir à remettre au Roy
 tout ce qu’il leur eſt deu iuſques aà̀ preſent.
Afin de gagner l’Amitié des Troupes & les engager
puiſſamment dans les intereſts de la Cour, on fera vn
fonds pour vne monſtre, que ie leur donneray moy¬
meſme, pour en eſtre en ſuitte fdelement eſcorté à
Reims au Sacre du Roy. C’eſt dans cette Ceremonie
que i’eſtime qu’il eſt à̀ propos (ſi la choſe n’eſt des ja
faite) que l’on ſe rende maiſtre de la perſonne de M.
le Prince, en quelque faç̧on que ce ſoit, & de celle de
Monſieur le Duc d’Orleans, en cas qu’il n’ait point
traitté auec la Cour. Par ce coup d’authorite, fait en
ma preſence, la Reyne reparera les injures qu’on luy
a faites en ma perſonne.
Mais dautant qu’vne ation de cette conſequence
peut allarmer les Eſprits, il faudra en meſme temps en¬
uoyer des Manifeſtes dans les Provinces, & des Let¬
tres aux Parlemens, pour retenir les Compagnies &