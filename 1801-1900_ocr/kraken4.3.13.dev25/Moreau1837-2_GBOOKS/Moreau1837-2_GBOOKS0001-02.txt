 ,e
 E o L 
J ¬
 ereD  ?
LETTRE D’AVIS, A MESSEVR5
 v

  du Parlement de Paris, eſcrite par
ſgs
vn Prouincial.
. 

Qe?
 ESSIE VRS
 Iay à vous demander pardon d’abord, ſi i’oſe faire porter
à certe lettre le titre d’Auis à voſtreCour, parce qu’il ſemble que ie vueille
donner de la lumiere au Soleil, ou des eaux à l’Ocean: neantmoins mon
excuſe vous paroiſtra peut-eſtre legitime, ſi ie vous dis que les plus grãds
eſprits, pour eſtre trop attachez aux reflexions qu’ils font ſur des hautes
affaires, choppent aſſez ſouuent en celles qui ſont fondamentales, parce
qu’ils les negligent comme leurs paroiſſant rrop per ites. L’on a remar¬
qué le tour que fit vne Mileſienne au Philoſope Thales: elle le voyoit
touſiours occupé dans la contemplation des Aſtres, & ſes yeux fichez ſur
les cieux, & meſmes en marchant par les ruës, pour luy faire preſſentir
qu’il deuoit penſer premierement à ſes pieds, elle mir quelque eſcabelle
deuant luy qui le fit tomber. C’eſt en vain qu’on coupe les branches de
ces mauuaiſes plantes qui s’artachent aux bonnes; ſi l’on n’en arrache la
racine, le premier printemps leur redonne la naiſſance, & les fait bien ſou¬
uent rpouſſer auec plus d’eſtenduë. Il vous en peut arriuer de meſme
dans la conioncture des affaires preſentes, car ſi vous ne déracinez les de¬
ſordres qui s’attachent maintenant au Miniſtere, vous y pourrez bien en
effet apporter quelque amendement, mais le principe y demeurant, ce ſe¬
ra touliours à recommencer, & vous vous expoſerez au hazard de les re¬
uoir dans peu de temps regner, & peut eſtre auec beaucoup plus de vio¬
lence. Prenez donc en bonne part, Meſſieurs, quelques reflexions que fai¬
ſoit n’agueres vne Compagnie aſſez conſiderable dans la Prouince, ſur
les mal-heurs de nos iours,& qu’elle me pria de vous addreſſer: Ie l’aurois
fait plutoſt ſans que nous ne receuions à toute heure de la part des Mini¬
ſttes de S. Germain, que des gazettes & des billets, où l’on diſoit que Pa¬
ris eſtoit aux abois, que l’ardeur des Bourgeois n’eſtoit qu’vn feu de pail¬
le, que la priſe du village de Charenton & de Brie auoit mis la conſterna¬
tion ſi auant dans leurs eſprits, qu’ils eſtoient preſt de ſe mutiner contre
vous & cõtre vos chefs, que la diuiſion s’eſtoit meſme deſia gliſſée parmy
les Generaux, en vn mot, qu’ils eſtoient ſur le point d’aller àS. Germain
la corde au col, pour demander pardon de ne s’eſtre pas laiſſé mourir de
faim. En effet vne nouuelle qui nous vint en meſime temps de Paris, nous
’j