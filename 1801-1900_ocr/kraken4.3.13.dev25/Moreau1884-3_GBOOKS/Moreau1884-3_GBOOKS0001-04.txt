E 
ONSIEVR,
Le bruit qui a couru dans Paris que l’on auoit
arreſté Zongo Ondedei à Charlemont, & qu’on
luy auoit trouue’beaucoup de papiers d’importan¬
ce eſt vray. Clas Ianſon noſtre Facteur, qui en eſt
reuenu depuis peu, m’a confitme cette nouuelle,
& m’a apporté la coppie de l’inſtruction ſecrete
du Ca dinal Mazarin, qui a eſté déchifrée par
l’ordre de Dom Eſteuan de Guemare, auec le chif¬
fre meſme dutZongo. Ie vous enuoye cette pie¬
ce, par laquelle vous verrez que les François ne ſont
pas au bout des peines que leur a donne iuſqu’icy
le Cardinal Mazarin. Faites-moy ſçauoir ſi vous
auez recçeu les Ballots de Hollande: Autre choſe
ne vous puis mander, ſinon que ie prie Dieu
qu’il vous tienne en ſa ſainte garde.
e ege ce io. Aaf?
I651.
Voſtre bien affectionné
 ſeruiteur & bon amy.
. D.
1