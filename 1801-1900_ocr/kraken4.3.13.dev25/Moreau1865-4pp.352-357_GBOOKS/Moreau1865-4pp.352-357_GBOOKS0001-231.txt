2r6
diſſolu. Que la ſobrieté eſt la vertu la plus recommendable à vne perſonne publi¬
que, puis que tout le monde ſe doit gouuerner par ſon exemple; mais par ce que
ſes ordonnances repugnoient trop abſolument à mon ventre, j’eſtois ſourd àtoutes
ſes remonſtrances, & croyois qu’il valoit mieux ſe gorger parmy les mets exquis,
& ſe res joüir dans la delicateſle des viandes, que de s’extenuer pour la conduitte
d’vn Royaume:on auoit beau me dire que tout le monde eſtoit aux aumoſnes: qu’on
mouroit de faim dans toutes les Prouinces, que tous les Nobles eſtoient gueux, &
que tous les Marchands eſtoient ſur le point d’imiter mon pere, j’entendois ces pla¬
intes auec plaiſir, eſtant rauy de faire vn hoſpital de toute la Prance pour faire vn
Palais Mazarin à Rome, afin d’y contenter ma conuoitiſe,& ie ne me ſoulois jamais
mieux, que lors que mes ſangfües de Partiſans m’aportoient des millions qui rou¬
giſſoient encore du ſang des orphelins, & de la vefue, c’eſt pour ſatis-faire a ma diſ¬
ſolution que ie n’ay point aprehendé de faire impanement des cimonies publiques,
& de reſeruer de groſſes penſions pour auoir vn bon morceau ſur ma table, mes
gens peuuent eſtre les veritables témoins de cette vanité, puis que ie m’en ſuis glo¬
rlfieé bien ſouuent & par ce que la temperance defendoit tous cesexcés, ie ne pou¬
upis pas ſeulement permettre que mon Confeſſeur m’en repreſentaſt Chreſtienne¬
nent les reigles.
Ie la ſouffrois neantmoins de meilleur cœur que lauſtice, auſſi eſt ce celle qui
ma preſenté́ la derniere ſes principes & ſes Loix, & bien que pour la banir entic¬
rement de mon ſouuenir ie fiſſe toutes les violences poſſibles, ſi eſt-ce pourtant
que cette Loy naturelle qui me commande de rendre à vn chaſcun ce qui luy eſt
deu, génoie ſouuentes-fois ma conſcience & malgré tout mon libertinage, m’ob¬
igeoit à faire des reflections Chreſtiennes, c’eſtoit durant ces interualles, pendant
leſquels la Iuſtice triomphoit de ma raiſon, qu’el le m’ordonnoit vne reſtitution
publique, me repreſentoit qu’vn bien mal acquis ne pouuoit pas faire des fonde¬
mens eternels, ainſi que mon ambition deſiroit ? que de tous les crimes c’eſtoit le
ſeul qui s’attiroit le plus rudement la vengeance diuine, & que parmy les hommes
s’en eſtoit le plus haiſſable. Ces penſées me donnoient bien quelques mouuemens
 raiſonnables, mais par ce qu’elles faiſoient obſtacle à mon ambition deſreiglé́e, ie
ne les pouuois ſouffrir long-temps, dans le deſſein que j’auois de faire vn Nepueu
parfaictement riche & de donner des millions innombrables à mes Niepces, pour
augmenter le peu de droit qu’elles pouuoient pretendre. Et ie ne pouuois pas gou¬
ſter qu’elle me deffendit d’enleuer iniuſtement toutes les rentes des Nobles de
France, pour m’en faire de Veniſe, de pretendre indignement à la dignité de
Cardinal pour auoir mieux moyen d’vſurper toutes ſortes de Benefices; d’edifier
des Palais & des Eſcuyries pour me rendre immortel; & bien qu’on me diſt que ces
baſtimens n’eſtoient extraordinaires,par ce que les materiaux anoient eſté deſtrem¬
pés dans le ſang des François, ie ne reſtois pas de trouuer des nouuelles inuen¬
tions pour les tyranniſer juſques à le moile, & rendre leurs corps ſujets à des
impoſitions toutes rouuelles-„ m’imaginant que l’inſtitution de quelques Peres
de la Prouidence ſuffiſant pour ſatisfaire à la iuſtice diuine & huaine,
c’eſt pour cela que ie n’ay peu ſouffrir auprés de moy d’autres conſeils que
ceux