
 187
 TIne faut point douter que ces grandes actions qui dans les Annales des Buſiris &
des Procuſtes, paſſeroient pour des entretiens de l’Eternité, ne luy ayent oſté les
reſtes de cette honte qui entretient la ſimplicité des foibleseſprits, pour luy faire
violer ſans rougir la pureté de toutes les petites vertus, qui neantmoins ſont les ob¬
ſtacles des grandes fortunes, & les empeſchemens de tous ceux qui veulent rehaus¬
ſer leur condition par deſus les teſtes des autres hommes, ſans doute les plus enor¬
mes forfaits, ne luy parurent plus que comme des charmes & des attraits, qui ſem¬
bloient inuiter ſon eſprit à courir genereuſement dans la lice des impietez, puiſque
des l’entrée, tout le monde auoit admiré ſes pas de geant, croiant aſſeurement que
s’il pourſuiuoit de meſme train les fleaux de Dieu, les Attiles & les Genſerics paſ¬
ſeroient pour des ſcrupuleux. Il vid deſlors que les ſubtilitez de ſes fourbes, & de
ſes inuentions, ſeroient d’aſſez puiſſantes machines pour ietter la corrption dans.
les Cours ſouueraines par le moyen des profuſions, auec leſquelles il taſcheroit
d’en corrompre la plus ſincere integrité. Il ſe reſolut ſuiuant les attrayantes amor¬
ces de ce premier progrez d’eſloigner tous les obſtacles qui pourroient s’oppoſer
à l’execuion de ſes plus pernicieux deſſeins, de hazarder les teſtes qui eſtoient com¬
me les baſes & les fondemens de cet Eſtat, de faire mourir lesſuges dont les mœurs
 irreprochables ſeroient pour luy reprocher vn iour les genereuſes mé́chancetez
àauſquelles il s’eſtoit deſia conſacré́, par ces deux illuſtres victimes qui eſtoient com¬
t ſ’annobliſſement de ſes premieres fureurs, & de piller tout l’or & l’argent de la
France, pour en faire des Temples à ſonimpieté & des eternels monumens de la:
grandeur de ſon courage.
O les grands deſſein les illuſtres entrepriſes! dignes veritablement de ce rauiſ¬
ſant eſprit, duquel Caluus eut pû dire auec plus de raiſon que de Caligula, que les
trois Deeſſes du Tartare l’auoient inſpiré par leur ſoufle de flamme dans le corps du
Mazarin, pour donner au monde auant la mort vn rmde crayoa des rigueurs intole¬
rables qui s’exercent dans le Parquet de Pluton. Mais ſi ces deſſeins ſont genereux,
ils ne ſont pas moins genereuſement executez, teſmoins le Prince de Condeé & le
Comte de Harcour qu’il a voulu perdre dans la Catalogne, & qu’il euſt aſſeurement
 perdu ſi le courage de ces deux Heros n’euſt eſté plus grand que l’ambition de ſon
deſſein: & teſmoins les Sieurs de Barill6, de Blancmeſnil & de Brouſſel, trois demy¬
Dieux de noſtre Conſiſtoire, dont il a fait mourir le premier auec reſolution de ſe
deffaire des deux derniers, ſi les affections du peuple euſſent eſteé moins ardantes que
les paſſions de ſon cœur eſtoient enffammees contre ces deux irreprochables Sena¬
teurs:teſmoin les miſeres de la France, qu’il a tellement ruinée par les impoſts& par
ſes mal-totes, que tout le monde croit qu’vne inondation d’Alains & de Vandales
euſt eſté moins malfaiſante que la ſoifinſatiable de ſon auarice.
Vous vous imaginerez peut-eſtre maintenant que la grandeur de noſtre Mazarin¬
ſe ſera toute eſpuiſee dans l’execution de ces eminentes entrepriſes, & qu’ayant
d’abord eſleué ſi haut ſon ambitieuſe tyrannie, il ſera contraint de degenerer & de
la proſtituer dans le progrezà des actions moins genereuſes que celles de ſon
commencement mais diſpenſez vn peu voſtre iugement, & ne croyez pas que ce
Neron ſe contente de ces foibles preambules,iuſques à tant qu’il ayt repeu ſes yeux
des embrazemens & des incendies !Ne penſez pas que ce Caligula trouuse ſa ſatis¬
Aa. ij