132
tius l’auoit chaſſé́, apres luy auoir fait couper le nez, ne prit-il pas vne vengeance plus
que barbare de ſes ennemis, de faire mourir, chaque fois qu’il eſſuyoit ſa playe, l’vn
de ceux qui s’eſtoient rangez du contraire party.
Mais d’ailleurs cette molleſſe, & la crainte de venger vne iniure; quand le public
peut tirer auantage de l’exemple; & quand pour ne ſe venger pas, celuy qui a offenſé
prend vne habitude de faire mal:c’eſt vne obmiſſion preſque autant criminelle con¬
tre la charité́ publique & particuliere, que l’excez de la vengeance. Si quelqu’vn
pouſſé d’vne haine ſans ſujet, ou de l’enuie qu’il porte à la vertu, entreprend de te dé¬
plaire, & de faire tort à ta perſonne, à tes biens, ou à ta renommée, venge-toy de
Iuy par vne action contraire à la ſienne; ’eſt à dire, par l’amour, teſmoigne-luy,
que ſi tu ne luy rends pas ce qu’il te preſte, ce n’eſt ny par crainte ny par inſenſibili¬
té, mais pour le conuier d’eſtre ton amy, & de ſe corriger de ſon defaut, ſans en¬
courir la peine qu’il auoit meritée. Que ſi ſon obſtination aueugle & brutale luy fait
redoubler ſes coups, ſi tu préuois que ſa malice le ruine, ſoit pour le danger de ta
vie, ſoit pour la perte de tes biens; ſi le peuple peut conceuoir apparemment par ton
ſilence vn deſauantage notable pour la reputation; & ſi tu iuges que ta facilité ſoit
en partie cauſe du deſordre de ton ennemy & de la continuation de ſa faut e: iuſtifie¬
toy deuant Dieu & deuant les hommes par vne action meſme de la charité: monſtre¬
luy que tu as ſoin de ton ſalut, en te vengeant par les voyes legitimes, & demande
à la Iuſtice la ſatisfaction, que ta douceur & ta bonté n’ont pû tirer de luy: & enfin
reconnois que la vertu de vengeance conſiſte à la faire auec vne iuſte meſure, & auec
les circonſtances de la ſageſſe.
C’eſt en la perſonne du perfide Mazarin, que Noſſeigneurs de la Cour de Parle¬
ment ont reſolu d’exercer cette verité, ſelon toutes les circonſtances d’vne parfai¬
te & eminente ſageſſe, puiſque leurs louables remonſtranees & charitables aduertiſ¬
ſemens r’ont pû rien gaigner ſur l’eſprit débordé de ce mauuais Miniſtre, qui plus
cruel qu’vn Marius & Cinna, veut faire perir tas ceux qui luy ſemblent auoir auſé
ſa fuitte & retraite: qui plus barbare qu’vn Iuſtin, veut faire mourir tous ceux qi ont
quitté ſon party, pour ſuiure celuy du Peuple & de la Iuſtice: qui plus enrageé qu’vn
Caracalla, veut exterminer tous ceux de qui il croit auoir receu quelque legere in¬
iure: qui plus inhumain qu’vn Herodes, veut couper la gorge aux innocens; plus
laſcif & effrené qu’vn Heliogabale, commande aà ceux de ſa ſuite les rauiſlemens
& violemens des femmes & filles; & qui plus meſchant qu’vn Neron, nous veut
oſter la realité des viandes, & nous contenter de la peinture: qui enfin plus abo¬
minable que tous les ſcelerats, merite auec beaucoup plus iuſte raiſon tous les
chaſtimens qu’ont ſoufferts enſemble, Aman chez les Perſes, Sejan chez lesRomains,
& le Marquis d’Ancre en cettre famecuſe Ville, que nous voyons maintenant dans
la deſolation, par les mené́es de ce Cardinal inhumain. Et partant, -chers Compa¬
triotes, que tardons-nous de nous ioindre à cét auguſte Senar, qui veut par ſon autho¬
rité maintenir noſtre liberteé, & nous deliurer de la tyrannic de ce perfide Sicilin;
Allons donc, courons à la vengeance, puiſque les ennemis qui nous outragent,ſont de
la qualité de ceux dont nous venons de parler. Qu’attendon-nos d’auantage à por¬
ter nos mains & nos armes vengereſſes contre ces impitoyables meurtriers, qui re¬
cherchent leur ſarisfaction dans noſtre propre ruine; Allons, diſ-ie, & nous por¬