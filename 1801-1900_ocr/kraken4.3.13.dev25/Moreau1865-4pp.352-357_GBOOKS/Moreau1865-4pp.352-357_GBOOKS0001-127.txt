112
le Procureur General, contre ledit ſieur Duc de Beaufort..
Par la Comiſſion du Roy enuoyé́e au Parlement ſur le pretexte de ce procez, j
n’eſt point fait mention dudit ſieur Duc de Vendoſme: mais puis qu’au melme temps
que ledit ſieur Duc de Beaufort a eſté arreſt́, ledit ſieur Duc de Vendoſme, a eu or¬
dre duRoy de ſe retier en telle qu’il voudroit de ſes maiſõs, en ſuitte dequoy les trou¬
es enuoyees par l’Autheur de cette perſecution, l’ont faict aller deſon chaſteau d’A¬
net en celuy de Vendoſme, d’où il a eſté contrainct de paſſer hors du Royaume pour
ſa ſeureté, il a intcreſt de ſe iuſtifier, ſi Monſieur le Procureur General a charge de
l’aceuſer, où d’aſſurer ſon Innocence par vne declaration, qu’il n’y ait point de plain¬
te à l’encontre de luy.
Si ledit ſieur Duc de Vendoſme s’eſtoit retiré́ de ſon mouuemét & ſans y auoir eſté
bligé pour s’eſtre veu inueſty, dans ſes Maiſons où il eſtoit, par le cõ̃mandement du
Roy, encore que ſa retraite ait eſteé apres l’empriſonnement dudit ſieur Duc de Beaus¬
fort, il y auroit occaſion de dire qu’il pourroit ſe reſtablir enFrance, en la meſme ma¬
niere qu’il à quité, mais eſtant ſorty par force pouſſeé par des troupes, qui l’ont deſlogeé.
de ſes Maiſons, & en cette ſorte, celuy qui a entrepris de luy faire iniure, ayant voulu
le faire paſſer dans le public pour Criminel & Fugitif, & pour pretendu complice du.
crime imaginaire dudit ſieur Duc de Beaufort, il eſt tres-important & abſolumét ne¬
ceſſaire audit ſieur Duc de Vendoſme(& le Parlement ne luy peut refuſer cette Iu¬
ſtice que Monſieur le Procureur General declare, ou s’il l’entend l’accuſer ) duque,
cas il eſt preſt de le iuſtifier ou s’il n’a point de plainte a faire contre luy, afin que le
fieur Duc de Védoſme pourſuiue contre celuy qui a preſumé de le pouuoir oprimer,.
le chaſtiment d’vn deſſein ſi puniſſable, pour ce qui concerne ledit ſiaur deBeaufort,
depuis qu’il a eſté empriſonné, ſa partie ſecrete pour dõ̃ner couleur à cette vexation,.
a fait faire par des Commiſſaires du Conſeitvne-procedure que le Parlemét a caſſée
en effect en ordonnant que les teſmoins ſeroient repete, c’eſt à dire, qu’ils depoſe¬
roient de nouueau. Pardeuant les Commiſſaires de la Cour; ce qu’ayant eſté ordon¬
né, il y a plus de trois ans, il n’y en a pas eu d’éxecution aux termes de l’Arreſt.
Et ſi l’Arreſt auoit eſté́ executé ſelon l’intention du Parlement, on euſt recogneu
par vne procedure legitime que les faits que la partie ſeerette dudit ſieur Duc de
Beaufort a inuentez, & luy a impoſés par ladite Commiſſion, ſont calomnieux, &que
tant s’en fau, qu’il y euſt lieu d’ordonner que le ſieur Duc de Beaufort, contre lequel
il ny a aucun decret, ſeroit ouy, qu’aucontraire il auroit eſté iaſte de le deſcharger de
l’accuſation, & luy reſeruer ſes droicts, contre qui il aduiſera pour ſa reparation,
deſpens, dommages & intereſts..
En attendant qu’il ait eſté pourueu par la Cour, tant audit ſieur Duc de Vendoſme
que audit ſieur de Beaufort, & ce par vn ſeulArreſt, puiſqu’il s’agiſt d’vn meſme faict
leur naifſance, leurs dignitez, les ſeruices par eux rendus au Roy, & à l’Eſtat, & les
termes auſquels eſt l’affaire qui ſe preſente font qu’il ne peut v auoir aucune raiſon
de douter des deffences & de la protection par eux requiſe, leſquelles ſont d’autans.
plus iuſtes, que par nouueaux artifices, il y a continuelle entrepriſe contre le repos &
la vie deſdits ſieurs Pere & Fils, & qu’ils ſont priuez de la iouyſſance de leurs Mai¬
ſons, par desGens de guerres, qui font des degats inreparables, en leurs terres, meſ¬
e a la ruyne des ſuiets du Roy.
Monfieur,
npporteur..
Le