
364
urnal, non pas diretement, mais allant du Couchaãt au Leuant par le Cercle obli¬
que du Zodiaque  Il tempere par ce moyen la rapiditeé, la violence, & l’impetuoſi¬
té du mouuement quotidien; & par ſa douceur il diſtingue les ſaiſons, & il nourrit
& entretient tous les animaux,ſans laquelle ils mourroient.
La prudence des Miniſtres d’vn Prince n’eſt pas d’vn moindre effet, quand elle
s’oppoſe auec la bonne grace, la raiſon, & la Iuſtice, à cett Puiſſance ſouueraine,¬
 qui eſt de ſoy impetueuſe & redoutable: elle maintient l’Eſtat, qui tormberoit e
ruine, s’il n’eſtoit appuyé de ſes ſages conſeils. Les exemples de cecy ſe voyent or¬
dinairement es Princes qui ſont mal conſeillez, leſquels abuſent de leur puiſſance,1
&la conuertiſſent en Tyrarnie, en commettant des violences, des rapines, & des
 inauſtices, qui ſont les caulesde leur perte, & de la Monarchie Nous ne pouuonspass
douter à prefent de la verité de la Maxime des Politiques & des Philoſophes, que
les choſes violentes ne peunent eſtre de longue durée. Voila, Sire, le premier ef¬
fet du bon conſeil, puis qu’il fait regner le Prince dans ſes Eſtats, en luy faiſant ren¬
dre l’obeyſſance qui luy eſt deuë, & reſpectiuement tend les Subjets heureux ſous
ſa domination.
 Ie viens, Sire, au ſecond efet du bon conſeil, que ie trouue grandement auan¬
ageux à vn Prince pour l’honneur,& la reputation qu’il luy fait acquerir. Car,ſup¬
poſeé qu’vn Prince de luy-meſme ne fuſt gueres ſage, ny bien intelligent, ſi eſt-ce
qu’on l’eſtimera tel, s’il prend de ſage Conſeillers, deſquels il ſuiue les auis: paree
que nous voyons ordinairement qu’on luy attribuë les effets de toutes choſes, com¬
me ſont les Victoires, les Conqueſtes,& les Batailles qu’il aura gaignées par les Ca¬
pitaines; ou bien les bons Reglemens, les Ordonnances, & les Loix qui auront eſt́
faites par ceux de ſon Conſei. Vne autre raiſon par laquelle vn Prince eſt obligeé
de n’auoir auprés de luy que desgens d’honneur, eſt que les vices, & les defauts de
ceux qu’il employe, luy ſont touſiours attribuez, à cauſe de leurs actions, que le
peuple croit emaner de celuy, ſous le nom duquel, de ſon authorité́, & de ſon pou¬
uoir toutes choſes ſe font. I’adiouſte pour troiſiéme raiſon, qu’il eſt impoſſible.
qu’vn Prince qui aura d’habiles Conſeillers, n’apprenne tous les iours aueceux, &
ne ſe rende capable de gouuerner ſo Eſtat, ſinon qu’il fuſt tout à fait ſtupide & dé¬
pourueu de ſens commun. Neantmoins quelques bons Conſeillers qu’vl Prince
puiſſe auoir, il ne ſe doit iamaistant repoſer ſur eux, que de ne vouloir point con¬
noiſtre de ſes affaires. Cet excellent Conſeiller ( le ſieur de Commines) leur ap¬
prend bien ce qu’ils doiuent faire, quand il leur dit, que Dieu n’a point eſtably la
Charge du Prince pour eſtre exercée par des beſtes: & il ſe mocque de ceux, leſ¬
quels quand on leur parle de quelque afaire, reſpondent, ie ne ſuis pas Clerc, ie
laiſſe faire aux gens de mon Conſeil, auſquehs ie me fie; & là deſſus s’en vont à leurs
plaiſirs: diſans, que s’ils auoient eſt́ bien nourris en leur ieuneſſe, ils allegueroient.
d’autres raiſons, & ſouhaiteroient d’eſtre eſtimez tres-ſages & vertueux.
Le troiſieſme effet du bon conſeil, Sitre, n’eſt pas moins vtile à vn Prince que les
deux autres, cſtant bien certain, qu’il le fait craindre de ſes ennemis & des eſtran¬
gers, qui difficilement pourroient reüſſir,s’ils auoient le deſſein de s’attaquer à luy.
Ie ne veux produire ſur ce ſujet, que l’exemple du fameux Hannibal, qui eſtoit v
Capitaine eſgalement vaillant & ſage: auſſi craignoit-il dauantage les prudens