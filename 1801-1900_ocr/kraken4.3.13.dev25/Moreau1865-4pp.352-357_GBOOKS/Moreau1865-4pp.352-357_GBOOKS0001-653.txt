6;8
de villes conquiſes & de batailles gagnées, la defenſe du plus cruel ennemy de l’e¬
ſtat. Il n’y va point de voſtre honneur de le maintenir, au contraire, c’en et fait,
& vous perdez le fruit de toutes les obligations dont la France vous eſt redeuasble;
ſi vous vous ſeruecz contr’elle meſme de la reputation que vous auez acquis pour
elle.
Si voſtre Alteſſe daignoit ietter les yeux ſur l’eſtat miſerable où elle ſe voit re¬
duite par l’oppreſſion de la guerre inteſtine que luy ont fait depuis la Regence de
corbeaux eſpars dans les Prouinces, creatures & emiſſaires de Mazarin, qui l’ont
deuorée iuſques aux inteſtins: il eſt ſans doute que vous auriez horreur de ſon mi¬
ſerable cadaure ſi rongé en toutes ſes parties, Songez que c’eſt le patrimoine de vos
ayeux, & qu’il pourra eſtre celuy de voſtre poſterité, & conſiderez que la Reine,
Monſeigneur le Ducd’Orleans & vous, ioü̈ez l’heritage de vos enfans contre vn
infame filou, qui vous joë luy meſme, & qui hazarde pour la plus abominable teſte
du monde,vos perſonnes, vos biens & voſtre honneur.
Il a touſiours veſcu & joüé aux deſpens d’autruy, comme celuy qui n’eſtoit né́ que
pour la perte du public. La fortune accoucha de ce monſtre adulterin pendant ſon
diuorce auec la vertu, & elle ne l’a promené vagabondant par tant d’eſtats, que
pour donner vn vain eſclat à ſa puiſance. Ie connois ſon pays & la Sicile meſme
qui ne l’aduoiüe que pour noſtre honte, m’a fait ſçauoir ſon origine chez vn caba¬
retier de ſes parens en la ville de Palerme, à mon retour de Malte. I’y ſceus la
banqueroute de ſon pere qui eſtoit chapelier & boutonnier de ſon meſtier, & com¬
me il ce retira a Rome où le P. Iulio Mazarini Ieſuite ſon frere le mit en cõ̃dition. Il
y vola beaucoup pour amaſſer vn peu de bien: il y maria quelques filles, & miſt ſon
fils aupres du Conneſtable Colone. De-là il paſſa au ſeruice du Cardinal Antonio
Barberin, & n’y eut pas le rang que l’on eut donné à celuy que l’on eut creu deuoir
vn iour pretendre de s’allier auec cette maiſon. Il s’y fignala pas ſes débauches, &
fut l’intendant des plaiſirs des-honneſtes de la Cour Romaine.
Ce fut luy qui donna conſeil au Cardinal Antonio de ſe deéfaire d’vn neueu du
Pape d’auj ourd’huy qu’il auoit eſloigné de ſes bonnes graces. Il fut mal-traité à
coups de baſtons, & craignaut iuſtement le dernier effet de la haine Italienne, il ne
pût pas meſme éuiter la mort dans l’armée de l’Empereur où il fut aſſaſſiné́ par le
miniſtere de Mazarin: qui ſuiuant la bonne couſtume de ſon pays ne pouuoit ſouf¬
frit viuant aucun de tous ces ennemis, particulierement celuy-cy, qui eſtoit autant
braue qu’il eſtoit laſche & poltron. C’eſt le ſujet de ſon inimitié mortelle contre le
Pape, & de l’excluſion qu’il fit donner par l’Ambaſſadeur de France pour l’election
de ſa Sainteté. Depuis il continua dans le libertinage, & donna au ieu & aux intri¬
gues le reſte de ſon temps. C’eſt ce qui le fit connoiſtre, & qui le fit rebuter du
ſeruice d’Eſpagne par les Miniſtres du Roy Catholique, qui ne trouuoient en
luy n’y vertu, ny ſincerité, ny capacité, pour ſeruir dans les employs qu’il bri¬
guoit.
Il prit par deſpit le party de France, & ceux qui ont eſcrit de la Paix de Caſal
l’ont aſſez mal à propos loïé pour luy complaire, de ce qu’il y eut du bon¬
heur. La fortune qui le conduiſoit aueuglement dans le piege où il doit perir luy
prepara cette entrée en France, où il fut bien receu du Cardinal de Richelieu; qui