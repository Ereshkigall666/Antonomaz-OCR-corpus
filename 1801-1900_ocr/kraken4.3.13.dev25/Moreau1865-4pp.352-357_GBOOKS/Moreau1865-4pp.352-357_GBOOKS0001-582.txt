967
comme Regent, vous pouuiez bien les traiter en Eſcoliers.
Ce n’a pourtant pas eſté par leur aduis ( Meſſer lnles) que poux vous rendre Mai¬
ſtre de la perſonne du Roy, vous auez cafſé ſa garde de Mouſquetaires à cheual;
car s’ilseſſeunt connu ce deſſein, ils n’euſſent pas manqú de le deceler. Vous leur
diſtes bien que la dé́penſe en eſtoit inutile. Et ſur ce pretexte ſordide, vous oſtâtes
au Roy cette ſeureté incorruptible, & qui ſans comparaiſon, eſtoit plus neceſſaire
à vn Roy mineur, qu’elle n’eſtoit au feu Roy ſon Pere, qui l’auoit eſtablie par men
conſeil. En effet, comme vous eſtes naturellement ſi vilain, & auare, que les bien¬
faits que l’on reçoit de vous, ſont à voſtre aduis, comme autant d’exaétions qu’on
vous fait, les ſots pouuoient croire que c’eſtoit par bon meſnage que vous retran¬
chiez l’entretien de ces Gardes: mais les Sages virent bien que le Chef vous en dé́¬
plaiſoit, pour ce qu’il eſtoit trop genereux, pour ne s’oppoſer pas à vos pernicieux
deſſeins, quand il vous prendroit enuie de les executer. Vous ſçauiez bien que ce
petit Corps, dont la dépenſe n’euſt pas couſté en dix ans, ce que vos eſcuries, vos
ballets, & vos flateurs ont conſommé en moins de trois, eſtoit remply de Gentils¬
hommes courageux, bien vnis, &que le feu Roy eſtimoit comme autant de Capitai¬
nes, & vous eſtiez bien informé, qu’elans proches de la perſonne de ſa Majeſteé, ils
euſſent genereuſement empeſché le rapt que vous en auez fait deſia pluſieurs fois,
apres auoir enleué l’eſprit de la Reine, par vos induſtries captieuſes, & remplies
d’impoſture & de calomnie. Vous eſtes poltron, deffiant & traiſtre, de ſorte que
quand vous n’adiouſteriez pas le menſonge à ces qualitez qui vous ſont toutes na¬
tselles( grands defauts,dont i’ay touſiours eſté exempt ) vous feriez tant de faux
pas, qu’a la fin vous y peririez,ſi vous n’y preuoyez de bonne heure. Mais afin que
vous puiſſiez les employer vtilement pour vous ſauuer du peril où ie vous voy, Ne
vous fiez plus aux flateurs qui vous retiennent, ny à voſtre preſomption, & apres
auoir derobé le bien de la France, deſrobez-vous d’elle ſecrettenent, & au plu¬
toſt ſi voas eſtes ſage; & ſi vous eſtes homme de probité́, ie vons conſeille de reſti¬
tuer.
Il ne faut pas que vous vous eſtonniez ſi ie vous reproche vos trahiſons, pourquoy
rebutaſtes-vous en l’an 16̃44. vne perſonne de qualité, auec qui i’auois moy-meſme
negocieé, par des lettres eſcrites de ma main, & par perſonnes interpoſees, pour la
reduction du Royaume de Naples, & ſa reüinion à la Couronne de France? Direz¬
vous point encore, comme vous auez deſia fait, par vne fourberie autant imperti¬
nente que fauſſe, que vous craigniez, que ce Seigneur venu de quatre cens lieuës, ſur
la foy de mes deſpeſches qu’il vous rmonſtra, auſſi bien que celles des ſieurs de Cha¬
uigny & de la Barde, ne vous aſſaſſinaſt, & que vous auiez receu vn aduis d’Italie,
qu’il eſtoit venu en France vne perſonne de ce pays-là pour vous poignarder?
 Mes lettres, celles d’vn Secretaire d’Eſtat, & du ſieur de la Brde, qu’il vous fit
voir, deuoient-elles point diſſiper cette terreur Panique? mais qui plus eſt, ne ſça¬
uiez vous pas cette negociation? & ſuppoſé que vous euſſiez eu quelque ſuiet de
ſoupçon. ne pouuiez-vous pas negocier auec luy par l’entremiſe du ſieur de Chaui¬
gny, ou de quelque autre perſonne ſecrete, & fidele à ſa Maieſté, & mettre par cet¬
te voye voſtre vie hors du peril, & faire meſme punir l’aſſaſſin, ſi l’aduis ſe fuſt trou¬
ueé veritable? Deuiez-vous le laiſſer huit mois entiers à Paris ſans conferer auec