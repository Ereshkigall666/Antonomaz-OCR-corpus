
464
gieuſe, la reputation qui eſt deuë aux Panegyriſtes de la vertu & des Heros. Ie ne
me laſſeray iamais d’offrir des en-cens aux vertueux, & de couronner les hauts faits
de nos Anges tutelaires, & de nos Dieux domeſtiques, on pourra dire qu’il én eſt de
moycomme de ceux dont vn bel eſprit de nos iours a dit que ceux meſme qui ſuiuent
lesvices eſtiment heureux ceux qui ont embraſſé́ la vertu, & qu’ils ne les regardent
iamais qu’ils ne ſentent en eux vn reproche, & vne ſecrette accuſation. Au moins ie
diray haute ment que ie ne fus iamais du nombre de ceux qui eſleuent des aurels aux
perfides, que ie ne me connois point à faire des Apologies pour les Nerons, & pour
les Heliogabales. Ce ſont des laſchetez honteuſes quant la latterie v a ſi auit qu’elle
met au rang des choſes ſainctes celles qui ſont abominables, & qu’el le deifie ce que
toutes les honneſtes gens condamnent. C’et par vne infamie digne du feu, imiter
 les Aſtrologues qui ont logé des animaux dans le odiaque & des monſtres parmy
les Aſtres. Mon bon-heur veut que ie puiſſe loü̈er des perſonnes illuſtres, qui
n’ont pour ennemis que ceux qui le ſont de la France, & toutefois i’en dois atten¬
dre vne inſigne diſgrace, puis que mes elogesſeront bien au deſſous des merites de
mes heros. Mais certes i’ayme mieux faire paroiſtre ma gratitude auec des paroles
mal ajanćes que tenir ſous le ſilence, vne reconnoiſſance ſi iuſte, & vn tribut ſi le¬
gitime. La bonté́ de ceux dont ie parleray ſera mon azile, & ſans doute ils conſide¬
reront pluſtoſt l’integrité, & la chaleur de mon cœur, que les deffauts & le peu d’e¬
loquence de ma langne. S’il eſt vray que ſous l’Empire de Tneodoſe & de Gratian
 c’eſtoit vn crime de douter ſi ceux qu’ils auoient fait monter aux plus eminentes di¬
gnitez, en eſtoient dignes, ce n’en ſeroit pas vn moindre auiourd’huy de croire
 que ce fameux Parlement qui n’eſt compoſeé que de perſonnes illuſtres, euſt quel¬
que partie en ſon vaſte & noble corps qui pû̂t eſtre corrompuë. Ie pourrois dire que
ce Senat n’eſt remply que de Catons qui ont deffendu leur Patrie auec ſuccez, pouſ¬
ſez par cetre meſme paſſion qui fut la noble cauſe de la mort du celebreCaton. Auſſi
nous ſçauons que Dieu par les ſoins merueilleux d’vne amour ſans egalle à ſecondé
ces genereux Atletes, ou pluſtoſt que c’eſt luy qui leur a inſpiré ces genereux mou¬
uemens pour conſeruer la couronne d’vn Prince pupille. Ouy mon Pince, c’eſt
vne marque auguſte du ſoin que le Ciel prend de voſtre ſacrée perſone, puis qu’a¬
pres vous anoir fait aſſeoir ſur le Trône de vos Ayeux il ſuſcite ces belles ames
pour empeſcher qu’il ne chancelle. C’eſt qu’il prend plaiſir à conſeruer ſon ou¬
urag, & à maintenir les vertus qu’il a toutes couronnées en vous, mon cherPrince,
en qui ie voy la grandeur des Ceſars, & celle des Bourbons parmy les graces qui
ſont vos compagnes, inſeparables. uy ie puis dire hautement que vous reſſemblez
à ces Tableaux d’Optique repreſentez dans des miroirs fait en Cylindres qui ne
ſont formez que des plus excellentes parties d’vne infiniteé de Roys & de conque¬
1ans, Ie prie Dieu, mon Prince, qu’apres auoir imité prfaitement icy bas les
Saincts Louis & les Charlemagnes vous alliez prendre apres de longues anné́es
poſſeſſion de leur heritage dans les Cieux, ayant iouy da leur deſſus la Terre, &
que le Thrô̂ne des François vous ſoit vn magnifiqueé degré pour vous éleuer dedans
les Cieux.