499
i ſupporta neantmoins ce mauuais office ſans auun reſſentiment, qui fut toutefois
ſans effet.
Vne autrefois comme les Eſpagnols eſtoient reſolus d’auoir leur Roy Charles
auec eux, eſtant laſſez du Gouuernement du Cardinal Ximenes crioient hautement
qu’ils ſe reuolteroient, ce que ſçachant le ſieur de Cheures craignant le peril de voir
l’Eſpagne pleine de reuoltes & de ſeditions contre le Cardinal Ximenes, coſeilla
au Roy Charles d’enuoyer en Eſpagne vn troiſieſme Gouuerneur, & ſelon ſon Con¬
ſeil fut expedieé le Seigneur de Laxaüs, auquel on donna le troiſieſme lieu en l’admi¬
niſtration des affaires auec le Cardinal Ximenes & le Docteur Adrian qui fut depuis
Cardinal.
Tous les Grands d’Eſpagne ayant pris reſolution de ne plus obeyr au Cardinal
Ximenes, qui eſtoit comme vn Roy en l’abſence du Roy, qui craignant que l’In¬
fant D. Ferdinand, par le conſeil de ceux qui eſtoient aupres de luy, allaſt en Arra¬
gon pour ſe faire Roy, ce qui eut eſté, à cauſe de l’amitié́ que les Arragonois luy
portoient, le Cardinal creut en cecy faire vn grand ſeruice au Roy Charles de re¬
nouueller la maiſon de l’Infant, & d’oſter de ſa maiſon tous ceux qui luy auoient
donné vn tel conſeil, dont lnfant fut fort indigneé, & vſant de menaces proteſta
qu’il ſe vangeroit du tort qu’on luy faiſoit. Le Cardinal le manda en Flandres d’oir
le ſieur de Cheures luy fit auoir reſponſe à ſon contentement, & le blaſma, diſant
que s’il auoit peur reuenant de l’Infant que cela feroi croire qu’il n’auoit pas aſſez
d’authorité en Eſpagne où il repreſentoit la perſonne du Roy, ſur l’authorit́ duquel
il ſe deuoit aſſeurer , ſans ſe ſoucier de ce que les Flamands diſoient de luy.
Par lentremiſe de la faueur du ſieur de Cheures, les Grands Seigneurs de Flan¬
dres furent admis aux premieres charges tant du Pays-bas que d’Eſpagne. Le Roy
faiſant eſtat de ce grand homme de bien, ſi fort attaché aux intereſts qui regar¬
doient ſon ſeruice, & le bien de ſes affaires qu’il ne faiſoit aucune choſe d’importaa¬
ce ſans ſon Conſeil.
L’eſclat de ces faueurs Royales ne le rendoient point plus ſuperbe, ny inacceſſi¬
ble: au contraire il ſe plaiſoit à faire recompenſer les hommes qu’il ſç̧auoit eſtre ne¬
ceſſaires aux affaires, & deſquels le Roy ſe pouuoit vtilement ſeruir, & ſçeut ainſi ſe
gouuerner auec tant de prudence, & de gloire eſpace de trente quatre ans, à la Cour
duRoy,tant en Fandre, qu’en Eſpagne, que nul n’auoit ſujet de ſe plaindre de luy, ny
d’enuier ſon grand credit, puis qu’il employoit à faire toute lobeyſſance au Roy, à
ſaire du bien à ceux qui auoient bien ſeruy, & à oſter des chargesceux qui en auoient
mal vſé, & qui s’en eſtoient rendus indignes.
Voila le premier viſage de noſtre Miroir qui regarde les hommes qui ont toutes les
parties des Miniſtres Conſeillers du Prince tres-accomplis, & qui ſont dignes d’e¬
tre appellés aux charges plus honorables de l’Eſtat.
Ce premier viſage ne regarde point le Cardinal Iules Mazarin: car il n’a ia¬
mais imité Epheſtion, en la grande franchiſe qu’il auoit à né point trahir ſon Prin¬
ce en luy déguiſant la choſe qu’il luy falloit faire entendrte pour bien regner,
au contraite il ne fut pas pluſtoſt admis dans les affaires, qu’abuſant de la bonté́ de
la Reine Regente, il luiy diſſimuloit toutes les veritez qui deuoient luy eſtre de¬
larée pour le bien de l’Eſtat, & ce pour commencer à ſe rendre abſolu, &.
Rrr ij