44
Hennequin, Ican Coqueley, Chatles le Preuoſt, Iea le Nain, Clement le Muſ¬
nier, & Claude Menardeau Conſeillers en ladite Cour de la Grand Chambre, &
vn des Conſeillers de chacune Chambre des Enqueſtes & Requeſtes, qui ſeront
à cet effet deputez, les Preuoſts des Marchands & Eſcheuins appellez, pour faire
le Reglement concernant le payement deſdites Rentes; pour ce fait & rapporté
en la Cour, eſtre ordonné ce qu’il appartiendra. OR DONNE enoutre, que s’il
ſuruient quelque changement au payement deſdites Rentes, leſdits Preuoſts des
Marchands & Eſcheuins ſeront tenus en aduertir la Cour, pour y eſtre pourueu
ainſi qu’il appartiendra. Et s’aſſembleront les Commiſlaires de ladite Cour de trois
mois en trois mois, pour receuoir & entendre les plaintes; & ſeront iceux Com¬
miſaires changez d’anné́e en année. FAIT en Parlement le premier Septembre.
¬
mil ſix cens quarante huict.
Signe, DV TILLET.
re   ’TL 
EXTRAICT DES REGISTRE8
 vr ccD
de Parlement.
 A COVR, toutes les Chambres aſſemblées, pour remedier aux abus qui
1 ſe commettent au payement des Rentes de Hoſtel de Ville, au grand pre¬
L iudice des particuliers Rentiers: Et apres auoir ouy le rapport des Cotm¬
miſſaires de ladite Cour deputez, le Preuoſt des Marchands, deux des Eſcheuins,
& le Subſtitut du Procureur general du Roy en lHoſtel de Ville, appellez, ſuiuant
Arreſt du premier de ce mois & an; & veu les Arreſts de ladite Cour, & Regle¬
ment fait pour le payement deſdites Rentes: AORDONNE & ordonne ce quai
enſuit: Que le fonds deſtiné pour le payement deſdites Rentes ſera apporté à la
diligence des Payeurs par les Fermiers & Receueurs en Hoſtel de Ville, & mis és
coffres qui ſeront à ce deſtinez, ſans paſſer paur les mains des Payeurs deſdites Ren¬
tes; deſquels coffres y aura trois ſerrures differentes, & trois clefs, dont ’vne ſera
baillée aux Preuoſt des Marchands & Eſcheuins, vne au Payeur, & hutre au Con¬
trolleur deſdites Rentes. Seront leſdits Payeurs des Rentes & Controlleurs tenus
fuire leurs charges en perſonne, & non par Commis, ſi ce n’eſt pour cauſe legi¬
time. L’ouuerture du quartier à payer ſera publiée & affichée, & ceux qui rece¬
uront les quittances des particuliers en bailleront certificat en bonne forme à cha¬
cun, ſans qu’ils puiſſent rien exiger des Rentiers pour ledit certificat. Sera baillé
Eſtat des quittances de trois iours en trois iours aux Payeurs deſdites Rentes, pour
faire la diſtribution ſuiuant l’ordre qui leur ſera donné par les Preuoſt des Mar¬
chands & Eſcheuins. Leſdits Payeurs ſeront tenus faire les payemens à differents
iours des reſtes des quartiers paſſez & du quartier courant, ſans en confondre les
payemens aux iours qui leur ſeront ordonnez par leſdits Preuoſt des Marchands &
Eſcheuins, depuis ſept heures iuſques à dix du matin apres Paſques iuſques aà̀ la
Sainct Remy, & depuis huict heures iuſques à vnze depuis la Sainct Rcmv iuſ¬
ques à Paſques; & les apreſdiſńes depuis deux heures iuſques à cinq, ai ſi qu’il