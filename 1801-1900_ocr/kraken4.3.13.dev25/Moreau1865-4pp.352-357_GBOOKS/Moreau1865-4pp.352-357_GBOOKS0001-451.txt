45j6
 leurs diſcours ſeditieux; & les der niers refuſent d’aualer la Medecine qui leur doit
apporter la gueriſon: Ils conſiderent ſeulemét l’amertume du remede, & ne voyent
pas les aduantages qu’eux & leur poſterité en receuront. Voulez-vous qu’on vous
donne du pain, ſans repouſſer vos ennemis, deſquels vous eſtes enuironnez de tous
coſtez Ne ſç̧auez-vous pas qu’ils ſe ſont ſaiſis des paſſages, & que leur deſſein n’eſt
autre que de ruiner cette belle & grande Ville, vne des merueilles de l’Vniuers?
Vous ne pouuez plus maintenant procurer voſtre ſalut que par les armes. I’aduouë
que les deſpences de la guerre ſont exceſſiues; il faut neantmoins s’y re ſoudre auec
 gayeté́, puiſque la cauſe en eſt ſi iuſte & ſi neceſſaire.
Vous auez experimenté́ par le paſſé vn gouuernement tres-jigoureux, ſçachez que
ce n’eſt qu’vn eſchantillon des maux que vous ſouffrirez, ſi le party contraire a l’ad¬
uantage; & Paris, que vous auez veu ſi peuplé, ne ſera plus deſormais qu’vn deſert;
la grandeur des vns, & la baſſeſſe des autres, ne les exemptera point de la cheute, ils
ſeront tous entraiſnez dans vn meſme precipice. Vos autres qui eſtes riches en mai¬
ſons, ne les compeez plus au nombre de vos facultez; les beaux & magnifiques palais
 ne ſeruiront plus que de retraite aux hiboux, le bien que vous poſſedez ailleurs ſera
 conſommé par des taxes continuelle: Combien y en a il qui ont deſia experimenté
aux années precedentes la rigueur de cette iniuſtice; On ne verra plus que creation
d’Officiers, leurs gages ſeront retranchez ou ſupprimez, tous les priuileges ſeront
reuoquez, & par le moyen des tailles on tirera de vos bourſes iuſques au dernier ſol.
Si les riches ſont ruinez, que deuiendront les pauures? car c’eſt des riches qu’ils ti¬
rent toute leur ſubſiſtance:il y en a cent mille à Paris qui ne s’entretiennent que du
trauail de leurs mains; il faudra que tautes ces ames innocentes periſſent mal¬
heureuſement: Informez-vous vn peu quelle eſt la miſere de la Normandie; vne
grande partie du peuple de la Campagne vit comme les beſtes, ils n’ont pas ſeule¬
ment du pain pour ſe ſubſtanter, la plus part des villages ſont auſſi deſolez que ſi
l’ennemy y auoit paſſé, & ce ne ſont plus que des maſures¬ Quoy que le pays ſoit
tres-fertile, les terres ſont quaſi par tout en friche;tel qui eſtoit riche il y a vingtans,
de quinze à ſeize cens liures de rente,à peine a-il maintenant dequoy couurir ſa nu¬
dite: On ne ſçait plus que c’eſt de lict, bien-heureux s’ils auoient ſeulement de la
paille pour ſe coucher. Bon Dieu quel aueuglement! lors qu’on vous a eſcorchez,
vous ne diſiez mot, & maintenant qu’on vous demande quelque peu d’argent pour
la ſubſiſtce de noſtre armée, on n’entéd plus que clameurs; tel qui a payé pour cent
mil eſcus de taxes, tcrouue eſtrange qu’on le veille obliger à fournir trois ou quatre
mil francs: Sçauriez-vous iamais achepter trop cher voſtre liberté & celle de vos
enfas Qu’õ̃ ne diſe piat que ce ſoit la cauſe du Parlement;c’eſt la voſtre, Meſſieurs.
Qu’eſt-ce que cette illuſtre Compagnie a fait, ſinon de s’oppoſer à la diſſipation de
cét Eſtat, & d’auoir reſiſté à la tyrannie? Ils ont entrepris la querelle lors qu’ils
eſtoié̃t veritablemét hors d’intereſt, & e’ils euſſent voulu abandõaer la cauſe du pu¬
blic, on leur auroit accordé tout ce qu’ils auroient ſouhaitté. Scachez que la prop¬
ſition leur en a eſté faite tres-ſouuent; mais ils ont refuſé auec generoſité́ ce qu’ils ne
pouuoient accepter ſans iniuſtice. Que ſi leurs bonnes intentions ſont demeuré́es
ſans effet, c’eſt qu’ils ſe ſont trouuez ſans pouuoir. Il ne les en faut pas blaſimer, ne
vous en prenez qu’a vous meſmes. Meſſieurs Gayant, Sçaron, Laiſné, Bari! lon, & tãt