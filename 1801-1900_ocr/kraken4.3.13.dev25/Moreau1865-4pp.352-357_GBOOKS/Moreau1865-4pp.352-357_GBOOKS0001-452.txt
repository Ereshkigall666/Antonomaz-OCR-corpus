437
d’autres n’ôt-ils pas eſté releguez ou empriſonnez pour auoir ſouſtenu vos intereſts
Si en ces téps-là vous euſſiez teſmoigneé vos iuſtes douleurs, vous auriez éuité toutes
les perſecutions que vous auez ſouffertes du depuis. Que peut cette compagnieElle
n’a que la voix;mais cette voix ne ſç̧auroit ſe faire entendre lors que l’injuſtice eſt la
maiſtreſſe.Ie me ſouuiens d’vne fable qui eſt tres-cõmune, mais qui vient fort à pro¬
pos à noſtre ſujet, & cõme ie ne vous ay rien promis de releué, i’ay creu que ie m’en
pourrois ſeruir en ce diſcours: Vn iour les loups offrirét la paix aux Bergers, pourueu
qu’ils vouluſſent chaſſer leurs chiens. Cette propoſtion ſembla ſi aduantageuſe aux
Bergers, qui eſperoient par ce moyen s’exempter du ſoin qu’ils eſtoient obſigez d’a¬
uoir pour leurs brebis, & de la deſpence qu ils faiſoient pour l’entretien de leurs
chienseCes pauures credules, ſans conſiderer d’autage la nature de cet animal, exe¬
euterent la condition qui leur auoit eſté propoſeée. Les loups ayant obtenu ce qu’ils
ſouhaittoient creurent qu’il ne falloit pas perdre cette belle oecaſion, ils ſe ietterents
incontinent ſur leurs troupeaux, & en firent vn carnage eſpouuentable. Prenez
garde, Meſſieurs, de vous laiſſer airſi ſurprendre par des douceurs apparentes & que
Ie chant de ces Syrenes trompeuſes ne vous endorme; que toutes vos actions ſoient
accompagnées de prudence, & ne manquez iamais de conſiderer la fin des choſes: Si
vous abandonnez vos protecteursvous tomberez dans vrl pareil a ccidernit, vous ſérez
pour lors expoſez en proye à ces loups rauiſſants, qui ſont deſia gorgez du plus pur
de voſtre ſubſtance;ils pourront alors exercer impunément leurs cruautez & laſcher
la bride à leur auarice inſatiable: Quelle autre aſſeurance vous peuuent-ils donner
que leur parolene ſçauez-vous pas qu’ils ont rendu ridiculle la foy du Prince qu’ils
ſe ſont ioüez de ſes Edicts, & qu’ils font gloire de leur perfidie; ſi bien que voſtre
perte eſt indubitable. N’auez vous pas ſouuent eſprouué que ces gens-là ſont ſanis
Religion, & qu’ils n’ont point d’autre Dieu que leur bourſe & leur ventre? quoy qu
ie parle en faueur de la liberté, ie n’en ſuis pas pour cela moins affecCtionné au ſeruice
de noſtre Roy: les Frãçois plus que toute autre natiõ, ont touſiours affecteé la liberté,
& neãtmoins no voys que cette Monarchie a plus duré qu’aucune autre: C’eſt eſtre
libre que de viure conformément aux Lois du Roy aume, l’obligation que nous auõs
aux Comroandemens de Dieu ne nous oſte pas noſtre franc arbitre: je blaſme ſeule¬
ment la tyrannie qui a eſté exercé́e par des Miniſtres qui s’eſtoient attribuez toute
l’authoriteé Royalle, Conſiderez, Meſſieurs, quelle eſt leur cruauté, les Indes vous en
foueniront des exemples qui font dreſſer les cheueux d’horreur. La ville de Naples
vous en donnera de plus recens, ils ont deſa fait eſgorger plus de quinze mil de ſes
habitans, & ne ſont pas encores raſſaſiez du ſang qu’ils ont reſpandu. Conſiderez
quelle peut eſtre la vengeance d’vn Italien irrité: Il n’y a point de ſupplices ſi cruels,
qui ne ſoié̃t moihdres que ſa paſſĩ, la rage de ceſte natiõ̃ eſt telle qu’ils ne ſont point
ſatisfaits ſi en perdãt le corps ils ne perdent auſſi l’ame de leurs ennemis, Souuenez¬
vous de leur prouerbe Al nemico conciliajo, on i fida: Seroit-l poſſible qu’apres cela
vous fiſſie difficulté de vous ſeigner? Sauriez-vous employer vos vies & vos biens
pour vne occaſion plus legitime que celle-cy? Viuez dans l’vnion ſi vous voulez re¬
couurer vos libertez & cõſeruer à noſtre Roy la Courõ̃ne que cet Eſtrãger luy veut
faire perdre; les garniſons qu’il a tirécs des frontieres font aſſez voir quel eſt ſc
deſſein. Soyez doncques fidelles à voſtre Souuerain & à vousmeſes.
Ii i ij