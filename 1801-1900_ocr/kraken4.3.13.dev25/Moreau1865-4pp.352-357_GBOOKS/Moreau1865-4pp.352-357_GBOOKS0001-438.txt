423
auec l’ayde du reſte des ſoldats détroſna ce Prince auaricieux, & luy fit oſter la vie
ſur vn eſchafaut public, apres luy auoir fait voir la mort de cinq de ſes enfans.
Ie parle à vous, Souueraines puiſſances de la terre qu vous perſuadez que tout vous
eſt inferieur, & que rien n’eſt au deſſus de vos troſnes, puis que quand vous n’auriez
point de rebelles dans vos Eſtats, & que vous ſçauriez l’art de vous aſſuijetir paiſible¬
ment les nations, vous n’eſtes pas ſeuls Roys en ce monde: Et qu’il ne faut qu’vn voi¬
ſin puiſſant vous declarer la guerre, pour vous chaſſer honteuſement, & vous deſ¬
poûuiller de toutes vos Prouinces, commefit Alexandre au plus grand Roy qui a ia¬
mais gouuerné la Perſe, i’entends le miſerable Darius. Et que quand bien les Roys
de la terre vous ſeroient ſouſmis,vous eſtes vous meſmes ſujets d’vn Monarque, a qui
toutes les teſtes couronnées ſont redeuables de leurs pouuoirs, & qui a plus de droit
& de domination ſur elles, qu’elles n’en ont fur leurs Sujets.
 Regns timendorm in proprios greges
 Reges in ipſos imperiums eſt Iouis.
Etqui ſubiugue ſans peine & ſans combat tout les plus heureux conquerans, les vne
dans le fort de leur Royaume, par des maladies, comme cét Alexandre le vainqueur
de toute la terre. Les autres par des punitions corporelles, comme le ſuperbe Nabu¬
chodonoſor, qui fut beſte vn grand nombre d’anné́es, comme pluſieurs autres qui
ſont demeurez impotens de leurs membres; Et tous enfin, ſans eſgard de leur pour¬
pre, par la meſme voye que le reſte des hommes, qui eſt la mort.
 illi arba clientiu,
St maior: qû lege neceſſitds
Sorjtur inſiaes, & egentehess.
Ie parle à vous, Tyrans, de biens & de vies de vos peuples, qui croyez que le tiltre
de Monarque ne conſiſte que dans Ia ſeruitude & l’aneantiſſement des ſujets, que
dans les iniuſtes ſentences de mort, que dans les exactions & la diſpoſition de biens
qui ne vous appartiennent que par cette loy maudite dé la terre & des Cieux, que
vous faites à voitre mode; qui porte, Que les Rois ont vn droict legitime & vn pou¬
uoir abſolu, de trancher de tout ce qui eſt er leur Monarchie. Ie vous aduertis que
vous deuez eſpargner vos peuples, que de les irriter par vos tyranniques barbaries,
c’eſt les forcer de ſe ſouileuer contre vous, &d’employer contre leurs Roys des forces
dont ils ne deuroient ſçauoir l’vſage que contre les ennemis de la Patrie. Ie vous
auouë que vous leur deuez accorder de voſtrc bon-gré la liberté, de peur qu’ils ne la
prennent d’eux-meſmes, que vous les deuez traitter auec iuſtice & auec clemence
pour les retenir dans l’obeïſſance qu’ils vous doiuent, & qu’ils ne vous deſniront pas,
ſi vous ne les y contraignez par vos cruautez: Ie vous aſſeure qu’il n’y a rien tant à t¬
doiter qu’vne populace mutinée, qu’elle n’a conſideration ny de la pourpre, ny du
baſton Royal; qu’il n’y a point de regnes de tyrans, qui ayeut eſté́ exempts de reuol¬
tes & de ſeditions; que ceux qui ont eſté rudes & violens, ont tous eſté fort cous &
extremement troublez; Qu’il n’y a point eu de Prouinces pour barbares qu’elles ayé́t
eſté.que la douceur des Rys ’ayt aſſujetties au gouuernement; Et quec’eſt le ſeul
frain, don ſe doiuent ſeruir les Princes pour reteir en bride les plus farouches.
Ie parle enfin à vous, imprudens arbitres & diſpenſete rs de diſgraees & defe¬
 licité, qui auec ſi peu de iuſtice chaſtiez & recompenſez; Qui auec tant de facirlicé