455
Pharaon, vous y verrez enſuitte cette ſource d’eau produite d’vn rocher frappé́ de
la verge du meſme Moyſe, lors qu’vne ſoif mortelle alloit faire perir des millions
de ce peuple, la Manne tomber du Ciel, lors que toute eſperance d’auoir dequoy
ſoulager ſeur faim, eſtoit apparemment hors de leur pouuoir, la Bataille des Ama¬
lechites, gaignée auec ſi peu de perte de leurs gens, lors qu’ils n’en pouuoient eſpe¬
rer qu’vne cruel le deffaite; Dauid à bien raiſon de chanter dans ſes Hymnes, que
les miſericordes de Dieu ſont infinies, puiſque toute ſa vie eſt pleine d’incidents ou
Dieu s’eſt plû de faire remarquer des exemples de ſes graces particulieres, il eſt ſa¬
cré pour eſtre Roy, lors qu’il ne ſongeoit qu’à commander à des brebis, & toutes les
fois que la colere de Sauül alloit executer l’Arreſt de ſa perte, tantoſt Michol & tan¬
toſt Ionathas, luy founiſſoient les moyens d’eſchaper & de ſauuer ſa vie, lors qu’il
s’eſtoit deſia reſolu par la neceſſité de la quitter.
Les miracles de Ieſus-Chriſt dans le nouueau Teſtament, n’ont eſté faits qu’en
faueur des miſerables infirmes, qui ne pouuoient eſperet aucun ſecours des hom¬
mes, l’Aueugle-né, le Paralytique, la fame affligeée du flux de ſang, le Lepreux, & le
malade de la Piſcine n’eſtoient pas des pratiques propres pour les Medecins: Mais
ſi nous conſiderons la reſurrection du Lazare, qui ſurpaſſe tous les autres miracles,
nous admirerons que le pouuant bien ſecourir dans ſa maladie, il voulut tempori¬
ſer iuſques à ſa mort, & permit meſme que la pourriture s’emparaſt de ſon corps,
afin de faire dauantage eſclater ce miracle dans cette extremité ſi peu propre à re¬
ceuoir quelque ſecours.
Mais ces exëéples ſont trop eſloignez, & noſtre Glorieuſe Patrone nous en fera re¬
marquer dans ſa vie vne infinité́,dont celuy cy vient merueilleuſemẽt à noſtre ſujet.
Les Sarrazins venus d’Eſpagne auoient innondé toutes les Prouinces de la Fran¬
ce, la campagne en eſtoit miſerablement deſolée, & ſes villes & ſes habitans
auoient paſſé la pluſpart par le fer & le feu des ces Barbares, tout leur auoit fait joug
& la ſeule ville de Paris, auoit eſté́ reſeruée pour leur derniere conqueſte, ils en ap¬
prochoient touresfois auec vne armée formidable, & cette pauure ville en eſtant
comme inueſtie, ne pouuoit eſperer vn ſort plus fauorable que les autres, ſi elle n’e¬
ſtoit puiſſamment & promptement ſecouruë, mais comme elle cſtoit deſtituée de
t ous les moyens imaginables, & reduite à l’extremité: Noſtre ſaincte Geneuicfue
qui viuoit de ce temps, comme elle auoit touſiours teſmoigné vn amour maternel
pour la bonne ville de Paris, adreſſa ſes prieres au Ciel auec tant de ferueur, que
Dieu fit à ſa faueur diſperſer ces troupes ennemies, & tourner leur furie d’vn au¬
tre coſté, ce qui la fit ſurnommer de quelques ſçauans vne ſeconde ludith; & Paris
luy deuoit ſa deliurã̃ce, cõ̃me Bethulie en eſtoit obligé́e à cette genereuſe Amazone.
Ce n’eſt pas la ſeule faueur dont Paris doit rendre gace à cette Saincte ſi zelée
à ſa Protection, puiſque les miracles qu’elle a fait apres ſa mort, comme la gueriſou
de tant de fievres peſtilentieuſes, les ſalubritez de l’air obtenuës pur les biens de
la terre, & cette fameuſe guariſon dés Ardans, ou les Medecins pour en ignorer la
cauſe, ne pouoient apporter de remedes, nous teſmoignent aſſez qu’elle nous
ayant laiſſé ſa Chaſſe pour arres de ſon affection, nous ne deuons iamais deſeſperer
de ſon ſecours, quand nos miſeres ſeroient entierement deſeſperées.
Mais comee nous ſommes tombez ſur le diſcours de la vie de cette Saincte Pa¬