 4o
toute la gloire que vous auiez acquiſe en pluſieurs annees par des armes qui auoient
eſté́ victorieuſes, mais qui ſeruiront maintenant à nos triomphes. Qui euſt creu,
Monſiecur, qu’apres tant de proteſtations d’amour, de ſeruices, & de fideſité, vous en
eſſiez eu ſi peu pour les François & pour moy? Comment aſſieger vne Ville où eſt
la petite Nichon, la vouloir prendre de force Helas vous ſç̧auez que ie ne vous ay
iamais refuſé l’entreé́e; ie n’ay point fortifié la Place contre vos approches. Et ſi vous
euſſiez eu des munitions pour faire ſeulement vne deſcharge, vous euſſiez peu
braquer voſtre canon ſur vne Eminence proche de la contreſcarpe du foſſe. Mais ſi
peu que vous enauiez, vous les auez employé́es, pour forcer des Conuens de Reli¬
gieuſes. Ainſi ne me pouuant plus foudroier, vous vouliez venir plier la toillette,
piller les meubles, la vaiſſelle d’argent, & tous les plats, outre que vous pretendiez
m’afamer.Ie vous proteſte, Monſieur, qu’ayant reconnu voſtre haine & voſtre infi¬
deljté, ie me ſuis auſſi-tot miſe ſous la protection d’vne perſonne qui a grand train,
 liquelle m’a promis de touſiours bien enuitailler la Place, & me defendre contre
rous Iuſques a preſent elle ne m’a point manqué de parole. I’eſpere de ſa generoſité
¬¬ ,
vne longue continuation. Ne vous imaginez done pas- venir à fin de ce grand ſie¬
ge, non plus que de celuy de Lerida car vous pouuez croire que cela ne s’enfile
pas comme Nichon; ce n’eſt pas vne choſe ſi aiſée& il eſt tres-veritable, que les
conſeils que vous prenez, & que l’on reçoit de vous ſont ridicules, & partent d’v¬
ne teſte mal compoſée, qui en fera caſſer beaucoup d’autres. Les euenemens ne
reſpondent pasaux imaginations rmal fondees & legerement conceuës ; vous en re¬
connoiſtrez la confuſion. Enfin, quoy que ie ſois folle, croyez-moy, deſiſtez-vous
d’vn deſſein qui ne vous pent-eſtre que funeſte, & craignez que la vengeance du
Ciel ne faſſe eclatter ſes foudres ſur voſtre perſonne, pour la pmir des maux que
vous auecz deſia faits. Vous croirez peut-eſtre qu’vne ialouſie extreme m’oblige
de vous parler de la ſorte, ſçachant que vous faites traiſner touſiours & ſuceceſſi¬
uement à voſtre ſuitte ſix des plus belles Religieuſes, pour conjurer & é́mouuoir
voſtre deuotion, & à qui vous auez donné l’employ de faire ioüier voſtre artillerie.
Mais vous deuez eſtre aſſeuré, que ie n’auray iamais l’ame atteinte de ce vice pour
vous, à qui ie n’aiy tefmnoigné de l’amitié́ que par intereſt, n’ayant point eu d’incli¬
nmation veritable pour vous, qui ne meritez pas que ie ſois,
MONSIEVR,
4Paris ce 6. anuier1649.
Voſtre tres-humble, tres-obeïſfante, & trés¬
affettionnée Seruante & Maitreſſe,
LA PETITE NICHON¬
Eee ij