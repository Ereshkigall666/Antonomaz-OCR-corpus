575
mais encore de conſcience, & obligerez tout vn grand Royaume, que vous alle
malheureuſement diuiſer par vos pratiques, & expoſer au pillage de ſes ennemis
dont iuſques aà preſent il a glorieuſement triomphé & en patticulier ferez vn ſin¬
gulier plaiſir à celuy qui eſt de cœur & d’affection,
MONSIEVR,
Voſtre Amy.
LA CASSNDRE FRANCOISE, AVE C
¬
 D
r E ¬
 c 
le Reueil-matin les Pariſiens.
r Aſſandre auoit ce mal-heur de n’eſtre pas écoutée, bien qu’elle ne manquaſt
iamais en ſes Propheties. Son frere Laocoon Prince Troyen eſprouua la
 meſme diſgrace, il crie tant loin qu’il peut; Ne lai:lez pas entrer dedans
voſtre ville cét homme eſtranger, ce Sinon Archimatoys,ce perfde, ce cheual arti¬
ficieux: Il y a dedans ce cheual vne legion d’ennemis, qui ſont cõiurez a noſtre ruine.
Caſſandre eſt le ſymbole de la Prudeace, qui deuine mieux que Noſtradamus,
auec tout ſon barragoüin de Centuries; Mais c’eſt vne vertu conttaire à la pruden¬
ce des hommes vains & ambitieux: Car elle ſert diſcretement de la lumiere où elle
eſt touſiours eſleuée, & la plus haute induſtrie de ces gens icy eſt de ſe cacher en
 mal-faiſant, ils imitent l’Autruche, qui penſe en cachant la teſte, que le reſte du
corps eſt inuiſible.Or il y a vne veuë, il y a vn œil qui les éclaire, il y a vne Prudence
au delus d’eux qui les mire & les couche en joü̈e de cinquante lieuës, & qui les ca¬
narde comme des oyſons dedans vn marais.
Il y a vne Caſſandre qui predit tous les mal-heurs qu’ils doiuent cauſer, qui pre¬
uoit que leurs coniurations & leurs monopoles ne vont qu’a la ſubmerſion de tout
vn peuple. Le mal eſt que Caſſandre n’eſt pas écoutée en ſes predictions, non plus
que Laocoon ſon frere, c’eſt à dire le bras droict, & la force de la Prudence, qui veut
preuenir les calamitez qu’elle a preueuës, il crie, comme i’ay dit, gardez-vous de
Iaiſſer entrer ce cheual dedans vos murs, Mais Laocoon à beau crier, & les ſerpens
ſymboles de la Prudence ont beau enuelopper ſes enfans en la preſence de rout le
peuple,pour ſignifier que la meſme Prudence le conduit, & que ſes paroles enfan¬
tées de la Raiſon & d’vn bon Eſprit, meritent toute autre creance. Le cheual plein
d’hypocrites & de teſtes maſquées entré dans la miſerable ville Capitale de tout le
Royaume, on deſtruit les murs pour le faire monter à ſon ayſe, & ſi haut que tont
l’Vniuers en peut voir le faiſte. Voyla donc le Royaume expoſé à toutes ſortes de
malheurs. O fatale incredulité des hommes! Tous les bons eſprits affectionnez à la
France, ont predit le mal qui nous enuironne en ces temps. On auoit predit le deſ¬
ſein horrible d’vn Eſtranger,ſçauoir eſt de bruſler la ville de Paris la nuict deNoel.
On auoit pas oublié d’aduertir que l’on priſt garde à la Baſtille durant des tene¬
bres, ou cet Ennemy comme le demon, circuit querens quem deuoret, par le moyen de
ſes traiſtres & de ſes eſpiõs, iuſques aujourd’huy Dieu a deſtourné́ ces deux derniers
accidens. Mais il y a vn troiſieſme qui ſe couue & ſe couure: Prenez-y bien garde,