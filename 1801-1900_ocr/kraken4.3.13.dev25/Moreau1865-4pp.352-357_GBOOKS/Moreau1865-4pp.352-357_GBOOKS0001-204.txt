189
Mais ce que nous trouuons de plus admirable, & qui nous fait croire qu’il falloite
neceſſairement que ſon eſprit fuſt vne é́manation des plus purs rayons du Soleil,
c’eſt cette grande preuoyance qu’il a eu, pour faire que la France, qui n’auoit iamais
pû eſtre terraſſée par ſes ennemis ne periſt par ſes propres richeſſes, & ne trouuaſt
plus de danger dans ſon luxe que ſans les foibles attaques de Iean-de-Vert, Picolo¬
mini & Galas. Il ſe ſouuenoit bien, ce ſçauant Genie, que les Hiſtoires luy auoient
appris autre-fois que Rome dont la valeur auoit triomphé des Hannibals, des Pyr¬
rus, des Perſes & des Mithridates, fuſt contrainte de ſuccomber ſous le poids de ſes
richeſſes, il ſç̧auoit que l’or détruiſit cette flo iſſante Republique en moins de temps
que le fer ne l’auoit baſtie; que les terres qui auoient eſté defrichées par les ſueurs
desCuries & desCamilles auoient eſté beaucoup plus fertiles en lauriers, que les iar¬
dins des Luculles & les belles maiſons de plaiſance des Craſſes: Il auoit encore leu
chez Lucain que la pauureté, cette ſeconde Mere des demy-dieux auoit donné plus
de Conſuls & de Dictateurs à la Republique, que les richeſſes des Aſſiatiques & la
grande profuſion des Mithridates. C’eſt pourquoy noſtre grand Mazarin, de peur
que la Monarchie dont il eſtoit le ſouuerain Miniſtre ne periſt par cette abondance
des Richeſſes, ſe reſolut d’y pourueoir de bonne heure, & de faire en ſorte que ce
Royaume qui faiſoit trembler tous ſes voiſins par la terteur de ſes armes ne fut luy
meſme esbranlé́ par ſon propre luxe.
Vous ſcauez tous à taiſ de l’honneur qu’il a fait de nous prendre pour les inſtru¬
mens de ſon auarice, les Maltotes, les Subſiſtances, les Impoſts, les ſubſides, deſquels
il s’eſt ſeruy pour ietter la diſete dans les Prouinces les plus abondantes pour ruiner
les Haures & les Ports les plus frequentez pour piller les lieux ſacrez auſſi bien que
les profanes, & pout eſtre la ſangſuë generale de toute la plus pure ſubſtance de cet
Eſtat tellement que ſi la France ſevoid auiourd’huy ſemblable à cette pauure Rome
ainſi qu’elle eſtoit du temps des Fabrices & des Cincinats, il faut confeſſer que c’eſt
vn bien fait de ſa prouidence, laquelle pour fermer toutes les portes & toutes les en¬
trées à la moleſſe, à l’oiſiueté & à la luxure, en a chaſſé l’abondance comme l’enne¬
mie la plus irreconciliable des peuples belliqueux.
Nous ne pourrions iamais mettre fin à noſtre Apotheoſe, ſi nous voulions nous at¬
tacher en dé́tail à toutes les vertus dont il a ſignaſeé ſon miniſtere: ſa liberalité ne
paroiſt elle pas ſuffiſamment à tous ceux qui voudront ouurir les yeux pour regar¬
der la ſuperbe & la magnificence de ſes baſtimens qui font honte à ceux denos Mo¬
narques: la grandeur de ſon courage pour les entrepriſes n’eſt-elle pas viſible dans
l’oppreſſion des plus conſiderables perſonnages de l’Eſtat dont il a lardiment em¬..
priſoané les vns & chaſſé́ les autres:; Sa chariteé enuers les pauures n’eſtſelle pas
admirable dans la diuerſité de tant d’Hoſpitaux que ſes tiranniques exactions ont
baſty preſque dans touces les villes & bourgades de ce RoyaumeSa iuſtice n’a-elle
pas eſclarteé en la mort du Preſident Barillon, en la longue captiuité́ de nos deux
grands Heros, & en la perte d’vn million de perſonnes qu’il a ſi genereuſement fait
paſſer par le trenchant de l’eſpée  Son zele enuers la Religion n’eſtoit-il pas capa¬
ble d’eſchaufer les plus refroidis, & d’esbranſler les plus obſtinez par le ſeul exem¬
ple de la frequence des Sacremens de la candeur de ſa vie, & de la pureté de ſes
maœurs¬
Aa iij