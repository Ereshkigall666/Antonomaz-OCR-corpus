51
Qu’on me haïſſe poorueu qu’ou me eraigne ? A-t’il iugé qu’il eſtoit de nos,
comme de ces beſtes farouches, qu’il eſt plus ayſé de combattre que d’appriuoiſer?
Et s’eſt-il perſuadeé qu’vn Throſne ne pouuoit mieux eſtre affermy que ſur des ſe¬
pulchres: Certes la bonté des Princes & l’amour des peuples font deux choſes ia¬
ſeparables; ce ſont ces deux caracteres des Hebreux, dont l’vn eſt uommé par
eux la gauche, ou l’obeyſſance par qui le Prince eſt redouté des eſtrangers, &
 la nomment le glaiue de Dieu, & l’autre la droitte qui le fait aymer à qui ces..
Hebreux meſmes ont donnéle nom de Clemence, & qu’ils appellent le Sceptre
de Dieu.
Le Cardinal Mazarin à tout confondu, cependant ſous le nom du Prince; ila
proſtitué ſon caractere & ſa volonté abſoluë danstous ſes ouurages propres; &
oame s’il eût eu deſſein de rendre ſon regne odieux à tous les homes, il l’a fait
e tyran le menrtrier de ceux qui le demandent, comme leur Roy legitime, & qui
le reconnoiſſent comme leur veritable Pere.
Mais apres auoir manqué dés long-temps à ce que la Religion à de plus ſainct &
de plus ſacté, il n’a pas eu beaucoup de peine à manquer à la Politique; apres auoir
neſpriſé les commandemens de Dieu,il ſuy a eſté́ facile de violer les loix humaines,
& de rendre ſon ambition plus grande & plus forte que la couſtume & le droit des
gens. Il n’a regardé l’Eſtat que du coſté qu’il luy pouuoit eſtre vtile, il n’a conſideré
la Iuſtice que par ſon bandeau, & ſans reflechir ſur cette peinture Morale  il ’et
 perſuadé qu’elle eſtoit aueugle comme la fortune. Dans cette opinion criminelle, il
n’a laiſſé au Roy que le titre: & n’a laiſſé que l’ombre de la Regence à la Reine; &
pour des-honorer les premieres années du Fils & les dernieres années-de la Mere,
il a voulu faire le Roy & le Regent tout enſemble; il a diſpoſé des charges, des
emplois & des benefices, & s’eſt mis en poſſeſſion de tout ce que les Roys ont en pro¬
pre. C’eut eſté peu pour luy’jl n’en eut encore paſé les limites? & quand il s’eſt
treuueé des perſonnes qui luy ont eonſeillé depuis peu de trauailler au bien d: l’Eſtst
len a parlé auec des ſentimens de vray François, & n’a pas moins fait en cecy que
ee Grachus, qui parloit au rapport de Ciceron, comme vn Procureur Fiſcal de la
Republique R omaine, cependant qu’il en diſſipoit tontes les Finances.
Pour empeſcher que nous reſpiraſſions dans le port apres la tempeſte, il a treuué
des obſtacles à la paix qui n’en auoit point d’elle meſme, & n’a peu ſouffrir qu’vn
Prlnee tout genereux & tout ſage, eſteignit par ſa conduiete & par ſa bonté, vn
guerre qui n’a fait depuis ſt long-temps, qu’vn brazier eſpouuentable de toute l’Eu.¬
rope. Quelle eonſolation & quel remede pouuions nous done eſperer d’vn Miniſtre
qui n’eſtoit gras que du ſang des peuples; D’vn Cardinal qui mettoit tout en vſage
pour abolirou pour profaner nos plus auguſtes Miteres? Et d’vn Medecin qui ne
gueriſſoit les maladies, qu’en faiſant mourir les malades. S’il eſt vray ce qu’a dit vn
ancien, que le premier bon-heur eſtoit de ne naiſtre point, & le ſecond celuy de
mourir bien-toſt:il eut eſté aduantageux pour noſtre ſalut, que la vie du Cardi¬
nal Mazarin eut eſtéſimplement imaginaire cõme celle des dragons, & des Harpies
de la Fable, & ou qu’il n’y eut eu pour le moins que quelques heures entre ſon her¬
 eeau & ſa ſepulture. Les larmes qu’vn Sage appelle le ſang d’vn cœur meurtry
n’auroicnt pas ſi long-temps coulé́ ſur nos iouës: nous ſerions encore à fairc enten¬