2oo
force à ſon poſſible de reparet le débris du Royaume de ſon frere. La race de
Conchine extirpé́e, on ne craint point qu’il renaiſſe plus de nouueaux Monſtres
de ſa cendre. Tout fut alors en tranquillité́, & pour recompenſer le mauuais
temps paſé, apres auoir deuotement, & publiquenent rendu graces à Dieu de
l’heureux ſuccez arriué à la Monarchie, on n’a point de peur de l’offencer, en
paſſant le temps, en reſioüyſſances, en bals, en balets, & en courſes de bagues. La
chaſſe eſt vn des plus chers diuertiſſement que le Roy trouue, mais iamais il n’y
reçoit de contentement,ny ne penſe bien y eſte accompagné ſi le Duc de Vendoſ¬
me ſon frere n’eſt auprés de luy. Iamais l’on ne vid vne plus belle correſpondan¬
ce; Les Princes contractent entre eux de nouuelles aitiez, toutes choſes
ne concurrent qu’à rendre le Roy le plus ſouuerain Monarque de l’Vni¬
uers.
Auant, & apres ce temps-là, il ſe contracta pluſieurs illuſtres mariages dont ie
ne parleay point, le reſeruant à l’Hiſtoire, qui en ſçait mieux l’ordre, & le temps,
que ie ne puis pas le décrire.
Tant y a que le Roy ſe maria, & beaucoup de Princes ſignerent ſon exemple:
mais comme apres le beau temps il faut eſperet la tempeſte, apres ce repos, & cet¬
te tranquillité, vint vne nouuelle guerre, entre les ſubjets rebelles de ſa Ma¬
jeſté, & elle meſme fondée ſous le preexte de l’alliance qu’il auoit priſe auec
l’Eſpagne.
On prit les armes: mais à quelque temps de là, la Paix finit ce deſordre. Le Duc
de Vendoſme ne veſcut iamais plus heureux que depuis ce temps-là, iuſques à la
promotion au premier Miniſtere d’Eſtat, où Loüis treiziéme admit le Cardinal
Duc de Richelieu. Ct eſprit ſuperbe & arrogant ſe ſeruant à ſon premier éue¬
nement, d’vne Politique tout à fait Machiaueliſte, ne pouuoit qu’à grande force
ſouffrir qu’vn autre eſprit que le ſien, fuſt bien auec ſon Maiſtre; I craignoit le
Duc de Vendoſme; mais il ne l’oſoit dire: le Roy auoit vne grande croyance à
ſon frere, & c’eſt ce qui eſtoit inſuportable à ce premier Miniſtre d’Eſtat, d’autant
qu’il nevoyoit pas bien le moyen d’auancer ſa fortune tant que le Roy auroit au¬
pres de luy des Princes intereſſez pour ſon ſeruice, & pour le maintien de ſo¬
Royaume. Ce Cardinal vouloit eſtre ſeul, il ne deſiroit point que l’on ſe ſeruiſt
d’autres conſeils que des ſiens, & ſa ſuperbe ſuffiſance eſtoit telle, qu’il ne croyoit
pas que perſonne au monde, fuſt capable de l’adminiſtration d’vne Monarchie,
que luy ſeul.
Enfin il fut fort long-temps à ne voir le Duc de Vendoſme que d’vn mauua is
œil, & pour aucune autre raiſon, que celle que ſon eſprit eſtoit l’vn des plus purs du
Royaume à ſon ſentiment, & qu’aucun autre homme que luy, ne pouuoit ſi bien
nuire à ſa fortune; Voyla pourquoy il ſouhaittoit auec autant de paſſion de le voir
abſent de la Cour qu’il deſiroit de viure.
L’on ne ſçait pas de quelle ſorte il agiſt aupres du Roy, contre ſon frere: mais
toute la Cour fut bien eſtonnée, quand elle apprit que ſa Majeſté luy auoit fait
commandement, S& à toute ſon illuſtre Famille, de ſe retirer a Chenonſeaux qui eſt
l’vn des plus beaux Chaſteaux de la Touraine. Ce Grand Prince fit bien toutes
ſotes d’efforts, pour ſçauoir la cauſe de ſa diſgrace: mais ce fut en vain; car le Roy