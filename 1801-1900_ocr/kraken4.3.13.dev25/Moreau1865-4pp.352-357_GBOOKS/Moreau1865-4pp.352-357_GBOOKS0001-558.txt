544
ſa fin, & ne vient pas touſiours à bout de ſon deſſein; comme l’Orateur ne perſuade
pas touſiours ſon Anditeur, ny l’Aduocat ne gagne pas touſiours ſa cauſe, quoy qu’il
ayt employé́ tous les preceptes de la Rhetorique, &n’aye rien obmis de ce que l’art
de bien dire enſeigne, pour flechir, mouuoir & perſuader ceux qui eſcoutent. Or la
Medecine & la Politique, comme auſſi l’art militaire, ſont en meſme categorie. On
peut bien par conjecture ſçauoir à peu prés l’euenement d’vne maladie, ou d’vne
bataille, ou de quelque autre entrepriſe Mais on ne peut pas dire pour certain, cela
dolt arriuer ainſi, & il ne ſe peut faire autrement.
Cela eſtant preſuppoſeé, ie dis que cette guerre ayant commencé en la plus puiſ¬
ſante ville du Royaume, & qui comme la capitale entraiſne apres ſoy toutcs les
autres par ſon exemple, ne peut eſtre que ſalutaire à la France. Car comme dans
les maladies corporelles, quiconque prend bien garde aux efforts que fait le mala¬
de, & conſidere exactement s’ils ſont cauſez par la violence du mal, ou par la force
de la nature qui le repouſſe, peut iuger les vns funeſtes, & les autres ſalutaires. De
meſme nous pouuons dire des eſmotions populaires, qui ſont des effets & des efforts
de la maladie de l’Eſtat, que lors qu’elles ſe font par quelque peu de gens, que la ne¬
ceſſié iette au deſeſpoir, l’iſſuë ne peut eſtre que dangereuſe à ceux qui les ont
commencé́es: mais ſi c’eſt tout vn Royaume, ou la principale partie d’iceluy qui ſe
vueille affranchir de la ſeruitude, alors tels efforts ne peuuent eſtre que ſalutaire à
vn Eſtat.
Nous pouuons doncques aſſeurer, que cette guerre ſera du tout funeſte à ceux qui
l’ont commencé́e, pour euiter le iuſte chaſtiment de lear tyrannie, & tres-ſalutaire
à tous les eſtats du Royaume.
 Reſte maintenant à mettre icy les remedes qui ſont conuenables à noſtre fieure:
or qui ne voit que la ſaignée eſt tout à fait neceſſaire Certainement le genre de la
maladie ſa violence, les obſtructions qui cauſent la plus grande partie du mal, les
 forces pour la ſupporter, monſtrent qu’on ne ſçauroit la differer plus long-temps.
Mais il faut faire en meſme téps deux ſaigné́es;l’vne de la bourſe, & l’autre des vei¬.
nes de l’ennemySans leuervn ſeul denier ſur le peuple, on peut equipper vne armée
& la faire ſubſiſter aux deſpens de nos ennemis. Quatre cens partiſans qu’on peut
taxer à deux mil eſcus chacun pour le preſent, & à deux mil liures par mois, tant
que la guerre durera payeront les frais de la maladie, meſmes il y en a tel qui pour¬
roit luy ſeul fournir à rout. Qu’on tire donc du ſang iuſques à defaillance, &
qu’on n’eſpargne point non plus celuy des traiſtres qui font la guerre à leur
patrie, & veulent faire mourir, ou par le glaiue, ou par la faim ceux qu’ils de¬
uroient proteger.
Mittatur ſang. de baſilica., adhoſtium vſque lipothym.

