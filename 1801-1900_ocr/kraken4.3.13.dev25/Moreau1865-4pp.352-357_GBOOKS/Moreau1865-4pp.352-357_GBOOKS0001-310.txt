295
out le peupleà vn ſi haut degré, l’on doit iuger de là, qu’vne telle perſonne poſſe¬
de des perfections & des qualitez ſurnaturelles; Ah! Monſeigneur, que cetteé affe¬
ion eſt iuſte, qu’elle eſt bien fondée, & que l’on a de raiſon de l’auoir conceu,
layant cimentée ainſi que vous auez fait; quand vne armee victorieuſe qui donne.
de la terreur aux plus hardis, quand ſous vn pretexte ſpecieux de maintenir l’au¬
thorité Royale deguiſée, l’on conſpire la ruine & la perte d’vne ville qui contient
vn ſecond Monde & quahd des trouppes aguerries attentant à la vie de tant d’in¬
nocens, portenit la mort à tant de peuples, deſolent les campagnes, mettent aueu¬
glement l’Eſtat en proye pour ſatisfaire à des paſſions & à̀ des vengeances; vous au
contraire, eſmeude nous voir ſur le penchant d’vn ſi dangereux precipice, & bleſlé
de reconnoiſtre la veritable authorité du Roy eſteinte, vous acourez à noſtre ſe¬
cours, & venez nous releuer du tombeau, nonobſtant tous les dangereux effets, les
deſaduntages, les diſgraces qui vous en peuuent arriuer, & meſpriſant la faueur,
paſſant ſur toutes ſortes de conſiderations, vous ſuiuez les ſentimens de l’ancienne
vertu Romaine, qui vous fait preferer vne gloire aſſeurée, & des loüanges immor¬
 telles à des vains honneurs, & des flateries de Cour, qui n’é́bloüiſſent que les ames
capables de laſcheté. Auſſi auez vous vn cœur qui monſtre que le ſang qu’il enſerre
eſt vn ſang Royal & Illuſtre, qui ne degenere en rien de celuy de ſes anceſtres.
Ne dois-je pas dire encore, Monſeigneur, que voſtre generoſité eſt ſans exemple,
n’auez vous pas combattu contre la mort, pour conſeruer la vie à tant de milſiers
d’ames qui alloient ſuccomber par la faim N’auez vous point hazardé tant de fois.
voſtre vie pour aſſeurer la leur? Et ne ſemble-il pas que vous ayez voulu les nourir
de voſtre ſang meſme Puiſque vous l’auez prodigué pour leur faire auoir inceſſam¬
ment des viures?Ah! que vous eſtes au Beafort à mes Citoyens, & que voſtre def¬.
fence eſtoit neceſſaireà leur ſalut. Il ſe trouue peu de perſonnes comme vous, qui
embraſſent auec tant d’ardeur la protection des miſeres publiques, & de l’innocen¬
ce perſecutée,le peuple le plus groſſier le reconnoit bien: Quant à moy, Monſei¬
gneur,encores que mon impuiſſance trahiſſe mon zele,ie ne laiſſe pas de faire mes
efforts pour vous en teſmoigner mes reſſentimés. Et ſi autrefoisParis par vn iugemét
équitable adiugea le prix de la beauté à Venus, ſouffrez auſſi que pour le prix de vos
defences genereuſes & triomphantes: Paris vous offre maintenant des loüianges &
actions de graces, comme à vn Mars, non pas celles qui vous ſont deuës, car elles de¬
uroient eſtre infinies, mais au moins celles qui ſont en mon pouuoir.
 Enfin, Monſeigneur, reconnoiſſez que vos actiõ̃s ſont-grandes, & que voſtre Elo¬
ge doit eſtre ſemblable, puis qu’elles forcent vn corps comme le mien ſans voix &
ſans veuë de parler, & de voir:Ouy, Monſeigneur, ie le dis dedans noſtre infortune
i’ay vn plaiſir incroyable, & vne eſperance aduantageuſe, vous voyant aller aux
combats auec vne ardeur de vaincre que l’on remarque dans le feu de vos yeux, la
hauteur de voſtre taille, ce port maieſtueux, cette beauté Martialle, ces graces mer¬
ueilleuſe, & ce ie ne ſçay quoy chiarmant m’inſpiroit des deſirs de vous ſuiure tous¬
jours pour conſeruer vne veuë ſi agreable que la voſtre, mais vous ratiſſez encore
bien plus vn chacun quand l’on vous voit reuenir victorieux, accompagné de ces
rares perfections du corps, que la Nature a jointes à celles devoſtre ame: Ie ſouhait¬
te pouir l’vn& pour l’autre vne felicité eternelle; Ce ſont les vœux que ie dois faire,
P ARIS.
& que vous proteſte de garder inuiolablement,