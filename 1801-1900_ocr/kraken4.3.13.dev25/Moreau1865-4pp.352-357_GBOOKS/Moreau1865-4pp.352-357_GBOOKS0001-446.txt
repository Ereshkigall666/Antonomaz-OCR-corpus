431
dits Prtiſans, Traittans ou Preſteurs, ſe fera en contribution, en eſgale diſtribuion
pour les perſonnes, & au ſol la liure pour les ſommes deu: en ſorte que tous gene¬
ralement touchent à meſme temps ce qui leur deura proportionnement reuenir,
ſauf pour ceux des Partyſans, Traittans ou Preſteurs, qui denonceront & verifie¬
ront des mal-verſations & forfaitures, & fourniront les preuues des concuſſions,
peculats & vols, leſquels par preference à toutes perſonnes & debtes de quelque
qualiteé & condition qu’ils ſoient, ſeront payez de leurs debtes entierement des¬
confiſcations qui ſe feront ſur leurs denonciations & preunes.
Qu’il ſera fait vne exacte recherche & punition des crimes de fauſſe-monnoye,
rongneure, billonnement d’eſpeces d’or & d’argent, & transport d’icelles hors du
Royaume depuis, & compris l’an trente-cinq & que les lettres d’abolition ou re¬
miſſion de tels crimes ne ſeruiront à ceux qui les ont negotiées depuis ledit temps,
que pour la peine inflictiue, & la confiſcation de corps, attendu qu’en l’expedition,
diſtribution & enterinement de ces abolitions & rerniſſions, il a eſté́ mal vſé & in¬
dignement procedé, ayant eſté expedié́es en blanc ſans connoiſſance de cauſe ny
de perſonne, & enteriné́es ſans raiſon ny Iuſtice.
Que tous autres crimes commis depuis la guerre, & qui ſont demeurez impunis’ à
cauſe d’icelle, ſeront recherchez, pour eſtre le procez fait & parfait aux coulpa¬
bles, & chaſtiez ſelon leurs demerites.
Que le pauure peuple ſera ſoulagé reellement & effectiuement, ainſi qu’il eſt por¬
té́ par la ſuſdite derniere Declaration du mois d’Octobre i648. qu’il ſera pretegé
& deffendu de toutes oppreſſions, que l’ordre en toutes choſes ſera remis, & le re¬
gne de la Iuſtice plainement reſtably dans toutes les Prouinces du Royaume.
Et parce que toutes ces bonnes choſs ne peuuent arriuer tant que le Cardinal
Mazarin commandera à cét Eſtat auec l’inſolence & tyraunie auec laquelle il ſe
comporte, lequel apres auoir peruerty toutes les bonnes regles d’vn legitime & rai¬
ſonnable gouuernement par vne extreme ignorance & malice, & fait des voleries
exorbitantes des Treſors du Royaume, a enleué ſcandaleuſement & perilleuſemé̃r
la ſacree perſonne du Roy & de Monſieur ſon frere, ſeduit les autres Princes du
Sang, & impudemment & fauſſement accuſé des Membres de cét Auguſte Corps
du Parlement d’intelligence auec les Ennemis de l’Eſtat, à̀ cauſe dequoy, ayant
eſté par Arreſt ſolemnel declaré Perturbateur du repos public, & Ennemy du Roy
& de ſon Eſtat, il ſera inceſſamment pourſuiuy iuſques à ce qu’i ſoit mis entre les
mains de la Iuſtice, pour eſtre publiquement & exemplairement executeé.
Que le Pape, les Republiques de Veniſe, de Genes, & deLucque;, & autres Prin¬
ces d’Italie ſeront requis & priez que recherches & ſaiſics ſoient faites dans leurs
Terres des biens meubles, pierreries & deniers qui y ont eſté enuoyez par ledit
Mazarin, pour eſtre reſtituez à la Courõne & au Royaume, auquel ils ont eſt́ volez.
Qu’il ſera fait vne aut hentique Declaration, qu’aucun Eſtranger ne pourra ia¬
mais poſſeder Office ny Benefice dans le Royaume, ſauf des charges de guerre ſeu¬
lement pour ceux qui s’en ſeront rendus dignes.
Que les Cardinaux Franç̧ois qui ſont maintenant & ſeront cy-apres ſeront tenus
de faire leur reſidence ordinaire à Romc, remplir leurs places danle Scré Colle¬
ge, auquel ils auront eſté́ admis, lanf pour les Princes de naiſſance, auſquels ſet2
permis de reſider en France.