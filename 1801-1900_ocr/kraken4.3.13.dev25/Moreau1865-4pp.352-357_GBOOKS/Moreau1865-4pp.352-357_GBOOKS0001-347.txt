333
Il eftima ſurtout, que pour maintenir la liberté legitime; qui fait regner les
Roys dans le cœur des Peuples, elle ne permettoit iamais qu’aucun particulier s’e¬
ſtendiſt en trop grande puiſſance au preiudice de la Souoeraine; pource qu’elle ſça¬
uoit par les lumieres que Dieu donne aux Ames qu’il deſtine pour regir ſes Eſtats,
combien ſes eſtabliſſemens ſont contraires aux vrayes regles de bonne police, en
toute ſorte de gouuernemens, & ſpecialement aux Monarchiques, qui ont pour
loy fondamentale, qu’il n’y ait qu’vn Maiſtre en titre & en fonction; de ſorte qu’il
eſt touſiours honteux au Prince & dommageable à ſes ſujets, qu’vn particulier
prenne trop de part ou à ſon affection ou à ſon authorité, celle-là deuant eſtre
communiquée à tous, & celle-cy n’appartenant qu’à luy ſeul.
D’aillers voſtre Parlement auoit ſujet de croire, que la propre expesience de la
Reine voſtre Mere luy ſeroit vne garde fidelle, pour la guarentir de oér accident;
yant veu pendant le temps de ſon mariage en deux notables exemples du Mareſ¬
chal d’cre & dunCardinal de Richelieu, combien l’éleuation d’vn ſujet en trop
grand aueur & authorité auoit eſté difforme, iuſques à quel point elle anoit eſté
redo table au Roy & intolerable à ſes Penples.
Fle auoit veu ſous le gouuernement de ces puiſſances les plus ſaintes Loix vio¬
lées, les Compagnies les plus celebres auilies, les perſonnes de toutes conditions
opprimées, ſansreſpecter les Royales, non pas meſme la ſienne & celle de la feuë
 Reine voſtre Ayeuſle. Bref ll n’y a rien eu de ſi ſacré qu’elle n’ait veu profaner par
leur inſolence & par leur ambition, ny rien de ſi cher à l’Eſtat qu’elle n’ait veu
conſacrer à leursintereſts.
Toutes ces conſderarions, Madame, nous eſtoient des gages aſſeurez, que pen¬.
dantvoſtre Regence nous ne pourrions tomber en de ſemblables mal-heurs. Mais
comme c’eſt le defaut ordinaire des bons (quelque illuminez qu’ils ſoient ) de n’a¬
uoir pas aſſez de dé́fiance des Meſchans, pource que leur interieur eſt touſiouts
couuert de bonne apparence, que plus leur poiſon eſt dangereux, plus ils le readent
agreable au gouſt, & que ’ailleurs les Princes entre tous les homes ſont les plus
expoſez à leurs ſurpriſes, ayans plus de bien entre les mains; il eſt arriué que le
Cardinal Mazarin, eſleué par le Cardinal de Richelieu, nourry dans ſes maximes
ambitieuſes, & formé dans ſes artifices, ſuccedant à ſon miniſtere, a ſuccedé pareil¬
lement à ſes deſſeins. Il n’a pas pluſtoſt eu l’honneur de voſtre choix au maniement
des afaires, qu’il n’en ayt abuſeé, & qu’oubliant ſon deuoir & les obligations qu’il
auoit à ſa Bieafactrice, ſuiuant l’exemple de celuy qui l’auoit inſtruit, il n’ayt
drefſé toute ſa conduite à vſurper la ſupréme authorité, dont vous eſtes la tutrice.
De maniere que dé́s lors iuſques à preſent nous l’auons veu Maiſtre de la perſonne
du Royſous le nouueau titre d’Intendant de ſon educarion, & diſpoſer ſans reſerue
des Charges, des Dignitez, des Places, des Gouuenemens, des Armes & des Finan¬
ces; conferer toutes les graces, ſans vousdonuer part à la gratitnde; ordonner les
peines, vous en laiſſant toute l’enuie ;& qu’en effet tous les Subjets du Roy &leurs
 fortunes particulieres, auſſi bien que la fortune publique, sõt en ſa ſeule dependce.
De la il eſt arriué́, Madame, que comme les intereſts de ceux qui entreprennent
ſur l’aut horité ſouueraine, ſont touſiours contraires à l’intereſt du Souuerain, nous
auons veu ſous ſonminiſtere vn vſage de Politique etrange & toute oppoſée à nos