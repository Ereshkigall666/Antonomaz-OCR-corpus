
1l
1
de tapiſſeries, de vaiſſelle, de pierreries, par l’entremiſe de l’vn de ſes petits
emiſſaires, l’Abbé Mondin, qui de Laquais Piedmontois eſt deuenu Prelat
de trente mil liures de rente; & par cét auare, mais infame commerce, oſte la
vie à cinquante familles de Paris, qui la gaignoient legitimement ſur les
choſes qu’elles fourniſſoient à la Cour, hacune ſelon ſa coõdicion. ODieu!
qui auroit creu en ce temps laà qu’il fuſt iamais paruenu en l’eſtat auquel
nous le voyons au grand mal heur de toute la France? Qui ſe ſeroit perſua¬
dé, mais qui le croira iamais dans les ſiecles futurs le liſant dans l’Hiſtoire,
qu’en moins de ſix ou ſept anné́es, il ſe ſoit eſleué ſur le faiſte de l’aucto¬
rité, des richeſſes, de la grandeur & du luxe, au delà de ce que, non les Hi¬
ftoires, mais les Romans & les Fables nous racontent de plus inconceuable
dans l’antiquité? Qui croira iamais, qu’vn petit eſtranger, ſort de la der¬
niere lie du peuple, ſubjet né du Roy d’Eſpagne, ſoit monté dans ſix ans
iuſques ſur les épaules du Roy de France? ait fait la loy à tous les Prin¬
ces, emprſonné les vns, chaſſé les autres, gourmandé les Cours Souuerai¬
nes, banny les plus zelez au bien de l’Eſtat, baſty dans Paris vn Palais qui
fait honte à celuy du Roy, & où̀ le luxe eſt au plus haut poinct iuſques ſur
 les mangeoires des cheuaux, enuoyé en Italie & autres parts du monde la
plus grande partie des finances de l’Eſtat, achepté à Rome vn ſuperbe Pa¬A
lais, où̀ il a fait conduire plus de trois cent ballots de meubles des plus pre¬
cieux de toute l’Europe, fait des profuſions & des deſpenſes incomparables
pour l’entretien de la vanité & de ſon luxe, & tout cela au prix du ſang des
pauures François; Et que cette nation genereuſe qui autrefois auoit de la
peine à ſupporter le ioug de ſes Princes legitimes, ſe ſot comme vn mou¬
ton, laiſſé non pas tendre, mais é́corcher, ſans oſer meſme ſe plaindre?Que
 ſes Princes l’ont ſceu, l’ont toleré & approuué: Et aà preſent que l’on s’ef¬
force à ſecoü̈er le ioug de ce Tyran, vous, Monſeigneur, luy vouliez ſeruir
d’appuy & de ſouſtien, pour le maintenir dans ſes voleries, auec la perte
peut-eftre du Roy, d’vn million d’ames innocentes, & le peril & la ruine de
toute la France? Car, Monſeigneur, y a-t’il rien en tout cela que vous ne
ſçachiez & que vous ne voyez?
Ie laiſſe à part ſon impieté en la Religion que nous profeſſons, dont it pro¬
ſtitué l’innocence par le luxe de ſa vie, & en prophane la candeur & la ma¬
jeſté par les fourbes & les malices de ſa conduite.Iamais homme ne fut plus
attaché que luy aux objets des ſens, ny plus enſeuely dans les plaiſirs &
dans la volupté. N’a-t’il pas ermloyé la faineantiſe des Moines d’Italie trois
années entieres à compoſer des pomades pour blanchir les mains ? N’a. t’il
pas inuenté vne nouuelle ſorte de breuuage pour la ſatisfaction de la lan¬
gue, dont le prix excede coute penſée? N’a-t’on pas donné ſon nom au
 pain, aux paſtez, & aux ragouſts les amorces de la gourmandſe? Qui ne
ſçait ce que couſtent à la France les Comediens chanteurs, qu’il a fait ve¬
uir d’Italie, parmy leſquels eſtoait vne infame qu’il auoit débauchée à Ro¬
me, & par l’entremiſe de laquelle al s’eſtoit inſinué́ dans les bonnes graces
du Cardinal Antonio? Tont cela durant la guerre, dans le temps qu’onmet¬