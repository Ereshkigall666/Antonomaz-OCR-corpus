 Sur ces difficultez M le Cardinal Mazarin pro¬
poſat de laiſſer M. le Cardinal de Retz au Bois de
Vincennes à la garde de M. de Laigues, ou tous ſes
amis le verroient auec vne entiere liberté, mais cet¬
te ouuerture ne pouuant eſtre açceptée à cauſe de
la ſituation de Vincennes trop proche de la Cour,
elle fut ſuiuie de la propoſition de remettre M. le
Cardinal de Retz, à M le Marechal de la Milleraye
ſuir la parole qu’il donneroit de le laiſſer veoir à
tous ſes parents & amis,- dez le moment qu’il l’au¬
roit conduit dans leCheſteau de Nantes ou il le de¬
uoit garder, Et ce fut ſur cette parole poſitiuement
donnée à M. le premier Preſident & aux amis de
M le Cardinal de Retz du conſente ment de la Cour
que le traicté fut conclu dont elle faiſoit partie.
 Enſuitte M. de la Milleraye fut au Bois de Vin¬
cennes pour en faire ſortir M. le Cardinal de Retz,
apres les premiers compliments il luy dict qu’il n’i¬
gnoroit pas que durant le voyage que ſon Eminence
auoit à faire olle auroit à paſſer en diuers lieux
appartenants à ſes proches, ou à des perſonnes qui
luy eſtoiẽt fort attachées, que de pretendre la ſeure¬
té de ſa conduite par l’eſcorte d’vne Coopagnie
d’Infanterie qui luy auoit eſté donnée & qu’il ne
cognoiſſoit point, ce ſeroit vn mauuais garand,
mais qu’ayant deſſein de le bien traicter il la deſi¬
roit treuuer dans ſa parole ſeulement, ce qui obli¬
geat M le Cardinal de Retz, de l’aſſeurer que pen¬
dant