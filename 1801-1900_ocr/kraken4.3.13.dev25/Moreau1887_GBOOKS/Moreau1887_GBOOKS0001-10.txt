vous diſcourez des mieux, voſtre langue fait rage.
Tantoſt vous donnez combat, mais ie croy que c’eſt
à bacchus e tantoſt vous faites paſſer tout par le fer,
mais ie croy que c’eſt des poulets. Vous vous trou¬
uez dans d’eſtranges rencontres, mais ie crois que
vous eſtes ſi malheureux que de n’auoir rien rencon¬
tré que des coups de baſton. Quoy penſez vous que
vos diſcours nous charment? qui feroient vomir vne
furie. Quoy croyez-vous que nous croyons les pro¬
ductions de voſtre imagination, vos combats, vos
pillages? helas vous auez eſté plus battus à la cuiſine
qu’à la guerre. Il vous ſemble que vous nous intimi¬
dëz par vos diſcours fantaſtiques. Helas vous pou¬
uez ſeulement vous faire peur, & empuantir l’air de
voſtre haleine, comme fait vn dragon qui ſort d’vn
 mareſts, & porte la peſte & la mort par tout ou il vo¬
le. Ces nobles actions auront des recompenſes pro¬
portionnées à leur grandeur, elles ont leur fonde¬
ment dans l’air, iugez quel doit eſtre le voſtre. Quoy
vous parlez de batailles? yoſtre mine me fais pitié,
pluſtoſt que peur. Vous parlez de canons? le ſeul bruit
d’vn ſeroit capable de vous faire mourir ſix fois. Vous
parlez de caualerie? ouy fort bien voſtre rang doit
eſtre entre les cheuaux legers. Vous parlez de dan¬
gers? prenez garde que le ſeul ſouuenir de danger ne
vous rauiſſe le courage, & vous face mourir. Vous
vantez voſtre adreſſe? mais c’eſt à fuyr. A quoy bon
tant de diſcours malfaits, qui ne font que laiſſer vne
meſchante opinion de vous dans l’eſprit de ceuxqui