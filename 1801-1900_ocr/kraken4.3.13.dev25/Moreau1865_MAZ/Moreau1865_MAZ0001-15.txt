l’auerſion publique contre le fauory de ſon Roy? Apres
cela, MADAME, ne deuriez vous pas r’entrer en vous- meſ¬
 mes, & en vous faiſant juſtice, la rendre aux ſuibjets du Roy
voſtre fils, par vne forte reflexion de la cauſe des deſordres
preſens, qui ne procedent que de la violence & tyrannie de
ces deux coquins & infames canailles d’Emery & le Cardi¬
nal Mazarin, dont ie ne veux dauantage exaggerer la naiſ¬
ſance ny les crimes, apres tant de perſonnes qui en ont fait
de veritables tableaux au public; Quoy, n’eſt-ce pas encores
aſſez que ces deux ennemis de Dieu & du genre humain,
ſur leſquels voſtre Majeſté s’eſt repoſée depuis ſa Regence,
des principaux ſoins & affaires de l’Eſtat, ayent diſſipé &
perdu toutes les finances du Roy voſtre fils, ruiné & mis
ſes ſubjets à la torture de leurs paſſions & violences enra¬
gées, ſans vouloir les proteger, au prix de ſon Eſtat encier
qui ſe trouue auiourd’huy armé le pere contre le fils, & le
frere contre le frere à leur occaſibn? Sera-t’il dit que ceux
qui ont des intereſts particuliers à demeſler, íbloü̈iront les
yeux de voſtre Majeſté de vaines eſperances, pour venir à̀
leurs fins auec plus de facilit́, & l’empeſcher d’enuiſager
la conſequence de ce dont il s’agit, & les mauuaiſes ſuites
qui en peuuent reuſſir, & que cotte race malheureuſe oſte
à voſtre Majeſté́ la penſé́e de certe verité́ qu’elle ſera reſ¬
ponſable à Dieu, à ſon Roy & à ſes ſubjets, de tous les ſa¬
crileges, profanations, meurtres, vols, incendies, violle¬
ments, & autres telles hoſtilitez qui s’exercent dans le
Royaume autour de la ville de Paris ſans ſujet: Car enfin
MADAME, dequoy s’agit-il, & quelle caufſe legitime
voſtre Majeſté a-t’elle d’en vſer de la ſorte?nulle autre, ſinon
la protection qu’elle veut donner au Cardinal Mazarin,
contre la iuſte punition de ſes crimes, que l’integrite des
Loix veut exiger de la pieté de Noſſeigneurs de Parle¬
ment. Cependant des actions ſi ſainctes & ſi innocen¬
tes, qui ne tendent qu’à tirer les ſubiets du Roy voſtre
fils d’vne dure ſeruitude, ſont deſtruites dans l’eſprit
-de voſtre Majſté, par la credulité qu’elle a pour ceé́t in¬
fame, & ſans conſiderer qu’l ne s’agit que de ſa perte, vous
vous laiſſez emporter à conceuoir l’opinion qu’il vous im¬
1
1
!

l
1
e