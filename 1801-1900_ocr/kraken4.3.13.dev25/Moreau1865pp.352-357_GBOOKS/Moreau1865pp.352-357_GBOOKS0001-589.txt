7
gnie qui ſe fait auiourd’huytant cognoiſtre par l’adminiſt ration de la iuſtice qu’elle
diſpenſe auec t ant d’equiteé à tout le monde, n’a pas manqueé de ſe faire quantité
d’ennemis quand elle a voulu tirer ſon prochain dudanger où l’expoſoit l’abomi¬
nable concupiſcence d’vn particulier, elle a trouué autant preſque de cenſeurs com¬
me d’admirateurs, quand elle a entrepris de venger la mort de tant de Chreſtiens
qui ont eſté immolez à la furie d’vn eſprit btutal, qui s’eſt payé́ du ſang de cinqmil
François, quand il a veu qu’il ne pouuoit pas tirer l’argent auquel ſa conuoitiſe les
auoit taxez: apres cela, Meſſieurs, feindrez-vous dauantage, & ne delchargerez
vous pas toute la haine que vous auiez conceuë contre ces Heros, ignorant la iuſtice
de leur cauſe, pour la tourner contre cét eſprit malin, ennemy du repos public & de
cét Eſtat. Apres cela pourrez-vous encore voir ce Monſtre de la nature;ce deſtruu¬
Cteur du commerce & cette ſangſuë du peuple.
Troïfieſme Raiſon.
Ce n’eſt pas vne choſe bien difficile à prouuer que le deſir que nous auons tous
de nous exempter de la tiranne eſt legitime; il n’y a point de ſi petit animal qui ne
taſche de ſe deffendre quand on luy fait du mal, vn vert de terre fait ce qu’il peut
pour bleſſer le pied qui le veut eſcraſer, & la Fourmy picque celuy qui la veut tuer
tant c’eſt vne choſe naturelle à toute ſorte d’animaux de deffendre ſa vie, mais tou¬
tes ces conſiderations laiſſees à part, cherchant ſeulement les exemples que nous en
peuuent fournir les Hiſtoires, nous trouuerons que Brutus & ſes compagnons ne
feignirent point de donner la mort à Tarinas ſuperbuss, qui de Roy de Rome
commençoit à en deuenir le tiran, ſt nous cherchons dans les vies des Empereurs
nous ſerons ſans doute ſatisfaits quand nous nous remettrons en memoire que tout
le Senat dans Rome pour ſe deffaire du pouuoir tirannique que Ceſar auoit vſurpeé
dans le pays Latin le mit en pieces afin que ſa tirannie perit auec luy.
A quel deſſein donc Meſſieurs, blaſmer ceux qui n’ont pas voulu entreprendreà
l’imitation de ces Senateurs leur Prince l’egitime, puis qu’on ne demande qu’à luy
obeyr, mais ceux qui pour euahir la tyrannie ne buttoient à autre choſe qu’à chas¬
ſer noſtre ieune Monarque du Troſne qui luy eſt ſi legitimement acquis, l’on ne
ſçaurroit ſans aller contre la raiſon, les blaſmer d’auoir ſi bien combatu puis que
c’eſt pour vn ſujet ſi legitime, puis que c’eſt pour le ſeruice de leur Roy, comme
eſtant vne des principales raiſons qui les peut obliger à perſiſter dans leurs gene¬
reux deſſeins, il ne ſçauroient eſtre accuſez d’auoir expoſé ſi genereuſement leurs
vies pour le bien du public & de leur patrie, puis qu’il n’ya rien qui les rendent ſi
recommandables à la poſterité, Paelcbru, eſt pra patia mori, & enfiapour finir ils ne
ſçauroient qu’eſtre loüés d’auoir par des voyes ſi aſſeurées, éuité la tirannie qui les
menaç̧oit auec tout, l’eſtat puiſque ce faiſant ils ont rendu ſeruice notable au Roy,
à eux meſmes, & à toute la France pour la conſeruation de laquelle nous deuons
inceſſamment prier Dieu, le ſuppliant de la deliurer touſiours des maux qui la me¬
naſſe. Ainſi ſoit-il.