121
connoiſtre preſque à tout e monde, l’intention ou le iugement de ce grand Mini¬
ſtre, les ſentimens & les diſcours des Officirs de ces armées, tant des Capitaines
des vaiſſeaux, que des galeres & de tous leurs Pilotes, eſtoient qu’ils partoient tou¬
ſiours quand il n’eſtoit plus temps de partir, & alloient touſiours où ils ne deuoient
pas aller: les plus ſages concluoient ce que ce Minitre n’entendsit rien à gou¬
uerner vn Eſtat : mais les pus clair-voyans concluoient à ce qu’il s’entendoit auec
les ennemis, & les vns & les auties deploroient de voir ce Royaume ſi miſerable¬
ment vendu & trahy, la reputation d’vn grand Roy, & d’vne belliqueuſe narion
ſi vilainement diffamée, & tant de braue nobleſſe expoſée à la boucherie par vn.
eſtranger Italien Eſpagnoliſé, ennemy capital du nom Franç̧ois.
Si nos armées de fer fuſſent allnen Catalogne pour y apuyer les deſſeins qu’on
auoit dans certe Prouince, ſans leſquelles ils ne ſe peuuent eſclorre. Nousy au¬
rions fait d’autres conqueſtes, & tiré le reſte des Catalans de la ſeruitude Caſtilla¬
ne en laquelle ils ſont, mais tous les bons deſſeins de ſuccez apparens & probables;
qui luy ont eſté́ propoſez, n’ont iamais eſté́ gouſtez ny ſuiuis par luy, & ce teſmoi¬
gnage peut eſtré hautement rendu par infinité de gens de bien & de condition qui
luy ont fait des propoſitions conſiderables, & donné des aduis importans, le tout
vVainement.
Cette befle Prouince de Cataſogne creut que la France, à laquelle elle ſe trou¬
aervnie & incorporée l’alloit démembrer & ietter dans ſon ancien eſclauage, pour
eſtre tous ces nobles & genereux Catalans expoſez à la barbare vengeance des Eſ¬
pagnols, comme ils la pratiquent à Naples; ſors que le Cardinal de Sainte Cecile
frere du Mazarinfut enuoyé Viceroy dans cette Prouince, voyant ces deux freres,
l’vn fol ridicule, & l’autre meſchant execrable ; ils s’eſcrioient publiquement: ha
pauure France ’ha pauure Catalogde! ſons qu’elles conduites eſtes-vous tombées:
la peur & lahonte que le Cardinal de Saincte Cecile eut de ces plaintes publiques,
e porta à ſe retirer & ſortir de cette Prouince ſans ordre, & de s’en venir à la Cour,
contre l’ordre qu’il auoit de n’y pas venir.¬
L’impertinent deſſein qu’il a eu de faire paſſer & perdre cette derniere Campa¬
gne à l’armée du Roy deuant vne Place, & d’engager encore le Duc de Modene
au ſiege de Cremone, ville du Milanois, qui ne ſe deuoit, ny pouuoit prendre; &
quand bien elle eut eſteé priſe, ne ſe deuoit ny pouuoit garder; fait iuer du moins
pr l’éuenement qu’el eſt ſon eſprit & ſon ame pour le bien & pour l’honneur de
Ia France.
Il n’y a pas vn eſtranger qui ne ſçache que le Royaume de France eſt le plus peu¬
plé de l’Vniuers, & que cette Nation eſtant auſſi propre pour les armes qu’aucune
 autre, les hommes y ſont ineſpuiſable pour la guerre, les François ayans pour leur
Roy & pour leur Patrie l’affetion que Dieu, la Nature & la Loy ordonnent à tous
Ieurs Sujets: le Cardinal Mazarin faiſoit faire tous les ans des leuées d’ommes
eſtrangers en Polone, en Allemagne, en Eſcoſſe, en Angleterre, & en Irlande,
deſuels il n’y auoit aucun qui ne reuint’en France à beaucoup plus que quatre
Frarçois n’auroient couſté; cette œconomie eſtoit ſelon la peetration des plus ha¬
 biles gens, uour auoir pretexte de faire ſortir de l’argent de France, & pour auoir
ne armee d’eſtrangers qui fut plus à luy qu’au Roy, ny au Royaume, y ayant cinq
