385
per inſolemment authorit Royale, & partager auec luy ſa puiſſance pour mettre
les legitimes Subjets dans Ioppreſſion & le Royaume en proye. Neantmoins il ne
S’eſt pu deffendre d’aſſiſter aux honneurs Funebres que quelques maximes d’Eſtar
luy ontfait rendre. Toute la France s’eſt conſolée dans ſon mal dans attente d’vn
meilleur Gouuernement & du ſoulagement du peuple qu’elle a eſtimé́ que ſa mort
apporteroit.
Le decez du défunt Roy ayant ſuiuy celuy du Cardinal de Richelieû, on a eſperé́
du bon naturel de la Reine vn reſtabliſſement de toutes choſes dans ſon premier
eſtat: On a cru qu’elle ſeroit bien aiſe que le Parlement reprit ſon ancienne autho¬
ité pendant ſa Regence, qu’elle ne ſouffriroit iamais les deſordres qu’auoit cauſé
vn Fauory ambitieux & remply de conuoitiſe; Enſfin qu’elle n’authoriſeroit pas les
actions qu’elle auoit blaſmé́es pendant le Gouuernement du deffunct Cardinal, mais
ſur tout qu’elle ne conſentiroit iamais qu’vn nouueau Miniſtre d’Eſtat prit ſoubs ſa
Regence le pouuoir qu’auoit vſurpé le défunct Cardinal, auec lequel il auoit
ſi hardiment & inſolemment entrepris ſa perſecution. Ce ſont les raiſons qui
’ont port́ à defferer à elle ſeule la Regence abſoluë du Royaume que le
feu Roy Iuy auoit donné́e, limitée & conditionné́e, mais il s’eſt trouué¬
trompé́ dans ces eſperances: Car il s’eſt rencontreé que le Cardinal Mazarin,
plus fourbe que le deffunct Cardinal, abuſant de la confiance que la Reine
prend en luy; Cét Eſtranger, que la trahiſon a eſleué à la dignité de Car¬
dinal, & qui nous a eſté laiſſé par le deffunct Cardinal, pour conſeruer ſa
famille en ſes biens & honneutrs, & acheuer la ruyne de la France: Marchant
fur ſes pas & ſuiuant ſes deſſeins, porté d’vne meſme ambition pour luy en
ſes parens, & d’vne plus ardente conuoitiſe, apres s’eſtre emparé de la per¬
ſonne du Roy, ſous vn nouueau Titre d’Intendant de l’education Royale;
N’a pas ſeulement diuerty les deniers publics par l’vſage des Comptans pour
les employer à ſon proft & celuy de ſes parens, tant en Italie qu’en France:
Mais encores pour faire verifier au Parlement pluſieurs grandes liſtes d’Edicts
& Declarations, à la foule & oppreſſion de tous les Subjets du Roy; Il ne
s’eſt pas contenté de faire enleuer de la ille de Paris les Preſidens Gayant
& Barillon ( au dernier deſquels il a fait paſſer les Monts, ce que pas vn autre
auparauamt luy n’auoit entrepris) Qui ſont decedez, non ſans ſoupçon d’vne
mort aduancée par poiſon: Mais encor il a fait venir deux fois le Roy mi¬
neut au Parlement, pour par ſa preſence l’obliger à les receuoir & aggréer;
& quoy qu’il euſt droit de S’oppoſer à ſes venuës & enleuements, & d’empeſ¬
cher l’effect de tels Edicts & Declarations: neantmoins la conſideration de la
Guerre a encor empeſché qu’il ne ſe ſoit oppoſé à des entrepriſes ſi preiudiciables
à l’hormeur du Roy, à la Iiberté des Cours Souueraines & bien de tout le
Royaume, dans l’eſperance d’vne prochaine Paix, laquelle reſtabliroit l’ordre
dans l’Eſtat, & ſoulageroit la miſere du peuple, de laquelle le Cardinal Ma¬
zarin a touſiours entretenu le Parlement & toute la France; Mais voyant que le
mal s’augmentoit, qu’il encretenoit la Guerre par ſes intrigues au lieu d’auancer
a Paix; Que les deniers qu’on leuoit ſur le peuple n’eſtoient point employez au
aitde la Guerre, mais tournoient àſa ſeule vtilité, par le moyen de ces Comptans;
Cec