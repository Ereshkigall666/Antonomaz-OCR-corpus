611.
de boüillie auec de lafarine d’orge & de l’eau. Autrement on ſeroit plus Ture, que
les Turcs meſme, plus inhumain que les barbares, plus dénaturé que les Tygres,
plus enagé que les Leopards: & ſouuenez-vous que nous ſommes dans vnregne ſi
pieux & ſi iuſte, que ſi on auoit artenté a vne action ſi deteſtable que la luſtice de la
Reine en feroit relentir les effets de ſa rigueur,ſans miſericorde.
D. Donnez-moy donc quelque remeds, ou quelque expedient pour adoucir le mal
preſent. Car Noſſeigneurs de la Cour, Monſeigneur ’Archeueſque de Paris, & Meſ¬
ſieurs de Sorbonne, ne ſe ſont ils pas oppoſez aux preſts que ſa Majeté demandoit
pour deux ans, lefquels ſe faiſant de gré à greé, & de commun conſentement, ſont
les moyens les plus prompts & les plus doux que l’on puiſſe prendre?
R. Ie ne ſuis ny Medecin, ny Empirique, & encore moins homme d’affaires, pour
vous accorder voſtre demande, quoyqu’elle ne ſoit pas inciuile. Ie n’ay qu’vne cho¬
ſe à vous repartir, qui eſt veritable; ſçauoir, qu’en me mettant en campagne, tous ces
grands Genies de la France, Vous me forcez à me metamorphoſer en la figure de ces
Anciens Indiens qui eſtoient ſans bouche & ſaus parole. Tout ce que ie puis faire en
cette conioncture eit, de baiſſer les yeux, & de fleſchir les genoux pour adorer leurs
ingemens.
D. De grace ne me refuſez pas la faueur de me dire, ſi les preſts ſõt iuſtes & licites.
R. Oüy, & i’adiouſte que ce ſont des œuures de charité, que Dieu a ocdonnez
en l’vn & en l’autre Teſtament, la Loy eſtant expreſſe au 15. chapitre du Deute¬
ronome, & au 6. de l’Euan. S. Luc. Il y a vne infinité́ d’autres paſſages dans l’Eſcri¬
ture Sainte, dont on les pourroit authoriſer, s’il eneſtoit beſoin: mais ces deux icy,
ſont plus que ſuffians pour ſatisfaire à voſtre curioſuté, que ie ne blaſme point, pour
autant que ie reconnois qu’elle vous porteà ſcçauoir beaucoup de choſes neceſſaires à
voſtre ſalut.
D. Doncces grands hommes ont eu tort d’empeſcher les preſts des vingt-quatre
millions que le Roy demandoit aux Partiſans?
R. Tout beau, il ne faut pas eſtre ſi prompe, ny ſi temeraire, de cndamner le
procedé des perſonnes tres-prudentes, qui ne font rien que par deliberation tres¬
iudicieuſe. Et pource ie vous prie de ſurſeoir voſtre iugement, & de vous donner
lieu d’obſeruer, qu’vne action, qui deſoy eſt meritoire, peut-eſtre vitiée &
ſenſée criminelle par quelque circonſtance qui laccompagne. Si vous rme permet¬
tez de m’expliquer plus amplement, aſſeurément vous vous rendrez dans mon ſens.
N’eſt-ce pas vne bonne œuure de donner aumoſne aux pauures? Neantmoins le
Sauueur du’monde eondamne celle qui ſe fait par oſtentation, & proteſte en Sainct
Matthieu, cap. 6. Que ſon merire ’en va e famée. Nous pouuons railonner de r eſ¬
me, du fait que vous propoſez. Ie veux que ces preſts ſoient de leur nature tres¬
ſaincts &tcres-religieux, & en effet, ils le ſont comme i’ay declaré; mais s’ils ſont ac¬
compagnez de quelquepretexte ſpecieux, ou condition d’intereſt, toute leur bonté et
peruertle;car dés là qu’il y a quelque pacte tacite ou exprés c’eſt vſure, contre laquel¬
Ie le Ciel & la terre foudroient des anathemes. Dieu en ayant fait la defenſe au 2;.
ch. du Deuteronome, & lors que le Sauueur les a ordonnez aux fidels: Il a ad¬
iouſteé ſans ancune pretention d’intereſts. Or les preſts que le Roy demandoit.
eſtoient aſſaiſonnez du denier douze, qui eſt vne vſure tres-euidente.
H hhh ij