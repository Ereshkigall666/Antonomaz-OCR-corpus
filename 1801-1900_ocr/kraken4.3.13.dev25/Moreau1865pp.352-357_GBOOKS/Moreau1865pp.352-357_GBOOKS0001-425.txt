408
fait oubliee iuſques à ſon propre nom, & l ait proſtitueé & rendu eſclaue de lr des¬
niere faueur.
Monſeigneur le grand Prieur de Vendoſme r’en a pas vſé de la ſorte. Iamais.
homme n’a eſté ſt conſtant dans la diſgrace, & ſi traitrable dans le bon-heur. Cette
noble fierté dont ſon ame eſtoit eſpriſe, n’a iamais peu exiger de ſa vertu la moindre
baſſeſſe. Il a mieux aymé perir que d’eſcouter des propoſitions qui fuſſent indignes
de ſa naiſſance; & ſon courage eſtant inuincible, le ſeul poiſon a fait ce que la or¬
ce & la vaillance ne pouuoient faire..
Tacite a paru bien raiſonnable, quand il a obligé Galba d’appeller Piſon à la
ſucceſſion de l’Empire, à cauſe qu’il auoit eſté mal-heureux & conſtant, & que ce¬
luy que la fortune n’auoit peuſurmonter, meritoit de commander au peuple Ro¬
main, & de donner des loix à ceux qui auoient triomphé de toute la terre.
Croyez-vous donc, Monſieur, que ce ſoit vncaprice du ſort de voir que voſtre
Prince et aujourd’huy aymé & chery de tout le monde. Les merueilles qui écla¬
tent en ſa perſonne, peuuent-elles receuoir aueune comparaiſon. La conſtance dans
la diſgrace, la moderation dans la proſperite, la viuaciteé & preſence de ſon eſprit,
la prudence à conſjller, la ſageſſe à reſoudre, la peomptitude à executer, la conduit¬
te heureuſe de ſes deſſeins, le courage inesbranlable, la hardieſſe à attaquer, &.la
valeur à combattre le mettent au nombre des hommes Illuſtres.
N’a-il pas vn corps ſouple & adroit à faire tout ce qu’il veut, & qui eſt infatiga¬
ble dans ſe trauail, vne humeur affable & bien faiſante, vne magnificence Royale,.
ne grace maieſtueuſe, vne mine agreable,vne complexion robuſte, vn air militai¬
re, & ce ie ne ſçay quoy qui ſe trouue dans les Heros, & qu’Appelles auoit inſpiré
 au pourtrait d’Alexandre le Grand.
Mais ie ne prenspas garde, Monſieur, que la paſſion que i’ay pourvoſtre Prince.
m’emporte. Ie me deurois ſouuenir que ie ne ſuis pas digne de parler d’vne vertu
ſi Heroique. Il n’y a que des mains adroites & ingenieuſes, & des eſprits extraor¬
dinaires, qui ſoient capables de manier vne ſi illuſtre matiere, & qui puiſſent repre¬
ſenter tant de belles actions. Les Hiſtoriens, les Orateurs, & les Poëtes ſe ſurpaſ¬
ſeront eux-meſmes, lors qu’ils en rendront à la poſterité vnfidele & ample teſ¬
moignage..
Ce n’eſt pointdans le racourey d’vne Lettre, Monſieur, que ie veux faire paroi¬
ſtre mon zeſe;ie m’engage dans vne plus noble & plus ample carriere, & ie medi¬
te vn Ouurage, plus beau, plus acheué, & plus fleury, qui vous fera paroiſtre queie¬
prens part à la ioye pablique, & à la reputation de voſtre Prince, & que i’ay tous
jours eu vn veritable deſir de me dire,
MONSIEVR,
Paris le a9. Ianuaier 1649.
Voſtre tres-hnmble,tres-obeiſſant
& tres-obligé ſeruiceur,
BONAIE.
LES