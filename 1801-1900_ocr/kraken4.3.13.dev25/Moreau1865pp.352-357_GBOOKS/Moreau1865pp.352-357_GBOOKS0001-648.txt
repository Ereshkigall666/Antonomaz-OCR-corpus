¬
-s -,
63t
’& l’onion reciproque, qui doir eftre entre le Roy, & ſes ſujets, s’il veulent ſe main¬
tenir dans la proſperiteé, dans la ſeureté́ &dans la grandeur. Vne ſemblable com¬¬
paraiſon à peu prés, prononcée bien à propos par Menenius Agrippa, appaiſa la ſe¬
ition & le meſcontentemenc dua Peuple Romain, mutiné contre les Senateurs &.
 contre les Nobles, & ſans leur faire aucun autre diſcours que celuy de ſ’vnion & ac¬
cord qui doit eſtre entre le Ventre & les autres membres, il les remit à leur deuoir &
ils s’en retournerent tous en leurs maiſons & quitterent les armes.
Le Prince doit veritcablement eſtre nourri par ſes ſujets, & il n’y a aucun d’entreux
qui ne doiue puiſſamment agir, chacun ſelon ſon pouuoir & la condition, à luy four¬
nir tout ce qui luy eſt neceſſaire pour le maintien honorable de ſa maiſon & pour la
deffencede ſon Eſtat: mais il faut que cela ſe face auec temperance, & mediocrité́
pourempeſcher qu’il ne ſoit eſtouffé par la trop grande repletion, ou eſteint par i¬
nanition; le trop le rend orgueilleux, & inſolent, le trop peu luy peut abattre le cœus
& le rendre meſpriſable: tellement que pour trouuer vn iuſte temperament, & vne ¬
proportion conuenable, luy & ſes ſujets ſe doiuent regler ſelon les aduis de l Teſte,
c’eſt à dire de le rsP ices, de leurs Eſtats Generaux, ou de leurs Parlemens, afin
que tout reüſſiſe a bien vniuerſel du corps de la Monarchie.
 Et lors que les ſujets donneront à leur Roy, ce qui luy ſera neceſſaire, il les doit
auſſi recognoiſtre pour membres, & compagnons inſeparables d’vn meſme corps &
faire couler à ſo tour par diuerstuyaux, ſes graces & ſes faueurs, ne plus ne moins
que le Ventre, diſtibué aux autres membres, le fang & la Nourriture, qui leur eſt
neceſſaire pout leur force & pour leur conſeruation.
Qe ſi les Roys, eſtoient inſtruits durant leur ieuneſſe, par des gens de bien qui
pre feraſſent, comme ils deuroient le bien de Eſtat, à leurs Intereſts, & qui aymaſ¬
ſent mieux enrichir Eſprit des Roys que leurs familles, ils pendroient ſoin de leur
apprendre par de ſemblables ſimilitudes, la veritable Mora le & la Politique Chre¬
ſtienne; & dés lors lon verroit ſans doute, qu’ils ſe comporteroient auec plus de dou¬
ceur & de moderation qu’ils ne font enuers leurs ſujets; & conſidereroient qu’ayans
eſté inſtitué́s pour lesPeuples &non pas les Peuples pour eux,ils doiuét les conſeruer
& les cherir comme leurs veritables mémbres, d’autant mieux qu’ils ſont infirmes &
ſjets à tous les accidents de humanité auſſibien que le moindre d’iceux, & qu’ils
n’ont honneurs ny richeſſes que celles qui leur ſont données & defferés par leurs ſu¬.
jets, & par cette meſme regle ils cogroiſtroient qu’ils ne doiuent point donner à des
membres Eſtrangers, & antres que ceux de leur propre corps, les biens qu’ils exi¬
gent de leurs ſujets; & ainſi ils fe dreſſeroient vne leçon qui eſt nt eſgalement profi¬
table, à eux & à leur Eſtat, ils viuroient bien-heuteux & ſeroient benis de Dieu, &
des hommes, la Paix & la Iuſtice, habiteroient dans leurs Palais, le ſiecle d’or y
refleuriroit, & leur Cour ſeroit la plus exceſlente Academie de Ia vertu, & le mo¬
dele parfait de toures les autres, & pourtomble de proſperité, Dieu les feroit ioüir
ſelon ſes promeſſes, d’vne longue & heureuſe vie, qu’ils paſſeroient à ſombre des
Palmes, & des lauriers dont leurs Triomphes ſeroient honoreés par toutes les nations
de la terre.