194
 ſe void eſmeue pair vne tempeſte, & malgré toutes les reiouyſſanees dont elle eſtoit
comblée à cette heuré la, en rendant graces à Dieu d’vne victoire ſigaaleé́e que le
Prince de Condé auoit remportée ſur les Eſpagnols, il entreprit hardiment la de¬
ffenſe d’vn Senateur veritable, dont on auoit ſaiſi la perſonne en intention de le
perdre, & ne pû iamais ſe reſoudre à quitter les armes qu’il n’eut eſté remis dans
mains.
Rome.
Voſtre peuple veritablement eſt loü ble en ceſte action, & le mien en a fait de
meſme depuis quelque temps. contraignant le Pape de ſe retirer au Chaſteu
Saint Ange, quieſt mon ancien Capitole, pour ſe couurir d’vn orage qui commen¬
coit à s’eſleuet contre luy. Ce n’eût pas que ie trouue bon de ſe roidir contre quel¬
que ſouueraia que ce ſoit, mais il n’eſt pas auſſi raiſonnable que les particuliers ſe
ſeruent des Princes, pour aſſouurir leurs paſſions & leur auarice. Les peuples doi..
uent touſiours eſtre maintenus dans leurs Priuileges, & dans leurs Franchiſes, &
les Princes ont incompartablement plus d’I onneur de les traitter doucement, que
de les mettre en preſſe ſous les afffictions & les pertes. le tourne ſouuent les yeux
ſur le Royaume de Naples, dont ie reſſens le dommage auec paſſion, parce quil eſt
vn de mes voiſins, & bien qu’il ait ſecoüé mo ioug pour en reconnoiſtre vn autre
que moy, ie laiſſe à ma manuaiſe fortune ce different. là, me contentant qu’il re¬
connoiſt ſpirituellement mon Pontife, & qu’il eſt vn de ſes meilleurs enfans. Il me
fait pitié ie vous iure, quand ie le vois ſi changeé de ce qu’il auoit accouſtumé d’etre
auparauant que les troubles l’euſſent rendu ſi difforme. Apres qu’il ſe fut veu eon¬
traint de ſe ſouſleuer pour la &ffenſe de ſa liberté, & auoir en ſuite vne abolition
generale de toutes les fautes qu’il auoit commiſes, il s’et ven ſi mal traité́ de ſon
Vice- Roy, que c’eſt vne choſe horrible, & i’ay grand regret d’auoir contribué
quelque choſe à cauſer ſa perte, en fourniſſant des bleds & des viures à ſes enne¬.
mis. Ile croirois eſtre en dangerd’en eſtre accuſé vn iour deuant Dieu, ſi ce n’eſtoit
que le Pape m’en peut abſondre quand il luy plaira. l’ay encore appris le deſaſtre
du Roy d’Angleterre & ie blaſme grandement ceux qui ont eſté ſi oſez de mettre
la main ſur luy, mais ie penſe que toutes ſes actions ne procedent que pour le deſi
de la liberté́.
Paris.
Cette liberté que vous dites eſt plus agreable encore que vos ne la deſpeignez,
& ie m’eſtime en cela bien-heuteule, que nos Rois m’en ont touſiours laiſſé iouyr
iuſques à maintenant; Qe s’il eſt arriué quelque fois que mes peuples ayent êſteé
foullez de ſubſides qu’ils ont exigez d’eux, ce n’a eſté pour l’ordinaire, qu’a la ſuſ¬
oitation de leurs fauoris, qui deſirant s’agrandir, les ont ſuccé iuſqu’aux os. Noos
en auons des exemples aſſez mmorables dedans noſtre France, depuis la moitié
d’vn ſiecle.
Rome.
 Vous n’auez que faire de m’en dire dauantage à ce ſujet-la, ie ſç̧ay trop de qui
vous voulez parler, mais ie vous ſupplie bien fort de me propoſer votre ſenti¬
ment ſur ce que ie ſuis en doute, ſçauoir eſt, de qui vous auez eſté pirement tai¬
tée du Cardinal de Richelieu, ou de Mazarin.