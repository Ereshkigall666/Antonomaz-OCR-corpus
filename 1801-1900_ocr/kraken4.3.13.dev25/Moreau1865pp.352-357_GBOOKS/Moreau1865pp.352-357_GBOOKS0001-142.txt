125
temps qu’il fait des plaintes, & qu’il verſe des larmes. Enfin peu à peu ces plaintes
ſe ſont abaiſſees: Cs larmes à faute d’humeur ſe ſont toutes ſeichees. Il n’a pas
meſme la force de languir; Il meurt à toute heure, ou s’il ne meurt pas, ce qu’il fait
n’eſt pas viure, c’eſt plutoſt ietter les derniers ſouſpirs.
Encore s’il nous auoit ſouffert de ietter ces derniers ſouſpirs en patience. S’il
auoit parmis au pauure Laboureur d’expirer ſur la paille, ou dans les ſillons, ou en
ſuant il ſeme dequoy nous nourrir. Mais les infames ſatellites de cét execrable
Tyran ont aiouſté des douleurs à ſa mort, & ils ont pilleé en vn moment ce qu’il
auoit recueilly des ſemances de toute ſa vie: Et retournans auec encor plus d’inhu¬
manité, comme ſi ſa pauure cabane vuide n’euſt pas eſté aſſez malheureuſe, ils l’ont
traiſnédedans les cachots des priſons: non pas auec deſſein de le retirer d’vn lieu où
il n’auoit rien pour viure; mais pour le renfermer dans vn autre où̀ il puſt mourir
plus malheureuſement. Que n’eſt-il, Meſſeigneurs des expreſſions aſſez fortes pour
vous dire toute la verité. Mais elle eſt trop extraordinaire & trop affreuſe pour ſe
repreſenter par des paroles. Toute la campagne deſerte en ſon langage muet &
pitoyable, vous l’apprendroit mieux que moy. Les cabanes des payſanss’eſtonnent
d’eſtre des retraites de hiboux, que leur ont preparées des oiſeaux de proye: elles
n’ont plus leurs hoſtes ordinaires:ou s’il leur en reſte quelques vns, c’eſt pour pleu¬
rer la captiuité ou la mort des autres qui ont tombé ſous la main des Sergers, com¬
me ſous la rage des ennemis. Si le bœuf reſtoit dans l’eſtable, il s’eſtonneroit d’vn
ſi long repos, & de ne voir plus le Maiſtre qui le faiſoit viure, apres l’auoir fait tra¬
uailler. La charruë abandonnée demeure inutile au milieu d’vn champ plein de
ronces & de chardons. En vn mot toute la campagne eſt vn affreux ſpectacle, qui
découure en ſes deſerts l’auarice inſatiable d’vn ſeul voleur.
Mais les villes en ſont-elles exemptes? que peuuent-elles dire, ou pluſtoſt que
peuuent-elles faire? Les ſources dont ſortoient leurs richeſſes ſont coupées, Pour¬
roient-elles manquer de tarir? Cette abondance qui ne leur vient d’ailleurs que de
ces lieux ouù regne à preſent la diſette, que peut-elle deuenir  Helas! pluſtoſt qu’eſt¬
elle deuenuë? Ces pauures villes au lieu de s’employer au trauail, ne s’amuſent plus
qu’aà trembler. Vne generale terreur ſaiſit tous les eſprits qui craignent pour leurs
corps, ou craignent pour leurs biens. Celuy-cy doit & n’a rien, & celuy-là meurt
de faim qui n’eſt riahe que de ce qui luy eſt deub. Duble impuiſſance au debiteur
& au creancier. Tout eſt ruiné. Tout eſt dans les coffres d’vn brigand: & cepen¬
dant ces harpies tous les iours crbchettent ceux du pauure Bourgeois, dans leſquels
l’air eſt la ſeule choſe qui reſte. Cruelle barbrie! ils veulent toutefois qu’on leur
donne ce qu’ils demandent: & ſi quelqu’vn refuſe par imp iſſance, ils le traiſnent
aux plus eſtroites priſons; comme ſi à force de le preſſer & de l’opprimer, ils pou¬
uoient tirer de luy ce qu’il n’a point. Dans les horreurs d’vne ſi violente tyr nie,
chacun ſeroit encor ien aiſe d’auoirt perdu ce qu’il a donné, s’il pouuoit ceſaruer
ce qu’il a ſauué. Mas ces deſirs ſont ſans eſperance. S’il a donné quelqe choſe au
voleur public, il n’a plus rien, ou c’eſt encores pour le luy garder: & l’attente de
perdre ce qui reſte, ugmente la douleur d’auoir perd ce qu il n’a plus. Encores
s’il oſe ſe plaindre parmy des atteintes i cruelles & ſi douloureuſes;, chaqu prole
eſt autant de crimes qui confondent dans la perte des biens celle de la vie. Ainſi le
Q i