458
 Le Parlement de Paris, en ces troubles,& en ces mouuemens derniers, nous a fait
voir vn exemple memorable de cette verité; puis que pour le bien du Roy, & la õ¬
ſeruation de la Patrie, il s’eſt expoſé à toute ſorte d’outrages,de reproches, de hai¬
nes, & de proſcriptions?A-t’il pas falu pour l’honneur de la Majeſté, pour la gloire
meſme de cette llluſtre Compagnie,s & pour’le bien commun de tout le Royaume,
que cett fameuſe Cour des Dus & des Pairs, qui fait par ler les Roys par leur bou¬
che,s’oppoſaſt vigoureuſemét au Cardinal Mazarin, dont les actions teſmoignent
il y a long-temps, qu’il n’a autre deſſein que de s’emparer de l’authorité́ Royale,
afin d’aſlujettir tout à ſa puiſſance:P’our en venir à bout, voicy de quelle ſorte il a
trauaillé́.
 L’on ſç it bien que depuis cinqou ſix ans, l’auarice des Partiſans, des Traitans.
des ſous-Traitans, & autres de cette meſme eſpece, qu’à bon droit on peut iuſtemét
nommer les ennemis du Royaume, & de ſon ſalut, leur a fait piller auec impunité
tous les biens du peuple, & que ſous le faux pretexte du Tariffe, rien n’a pû s’eſcha¬
per de leur brigandsge.
Mais comme vn torrent, qui tombe du ſommet des montagnes, pour ſe reſpandre
parmy la campagne, eſtend ſa fareur par tout, & porte la crainte & la terreur dans
les villages, & les villes; ainſi l’exces du pillage de ces Larrons publics, cauſa tant
de maux & d’effroy aux pauures ſujets oppreſſez, qu’ils inuoquerent le ſecours du. 
Parlement, qui ſe miſt en deuoir de temedier à ce deſordre.
Alors le Demon de la France toucheé de douleur pour les ennuys de ſes ſujets, fit
pedre l’eſprit & le iugement à ces temeraires brigands, & les induiſit à s’attaquer
au Parlement meſme, qui ſe mettoit en peine de ſoulager le mal des autres.
Cette penſée les charma d’abord, & ils ſe promirent à ce moment, que leur
meſchanceté triompheroit bien-toſt de la Iuſtice; & qu’ayant abbatu & renuerſé
ce grand Corps, il ſeroit fort ayſé de ſurmonter les autres membres.
La Polette fut la premiere machine qu’on deſtina pour la ruine du Parlement, &
le piege qu’on luy tendit, fut que le Miniſtre d’Eſtat, Mazarin, fit vne Declaration,
quimettoit apparemment leurs Offices en ſeureté. Par cette Declaration, on de¬
mãda auſdites Cours ſouueraines, par forme de preſt, quatre années de leurs gages:
mais quand on en voulut venir à l’execution, il parut ſous ce miel quelque venin
caché, dant le breuuage eſtoit fordangerenx, & mortel.
Au meſme temps, & de tous les coſtez, leſdites Cours Souueraines, attaquées de
pareilles craintes, arriuent, parlent, & ſe plaignent de leur perſecution, implorent
le ſecours & la protection de ceux qu’ils nomment leurs Peres, leur racontent
l’Eſtat de leurs miſeres, & leur repreſentent qu’ils ſont perdus s’ils ne les main¬
tiennent. Pcur reſiſter à l’iniuſticequ’on leur veut faire, ils demandent l’Vnion.
Mais comme il ne faut pas iamais s’embar quer legerement; auant qu’elle fuſt ar¬
reſté́e, el le fut bien balancé́e, les Regiſtres furent veus,on les leut, & on examine la
Loy ciu ile & diuine, & enfin toutes les voix furent à l’Vnion.
Par la le; Part iſans virent é́uanoüir leus proye, & le fonds, dont ils auoient de ſia
fait party fut diuerty:ils ne manquerent pas auſſi-toſt de s’en plaindre au Cardinal
Mazarin leur protecteur, qui repreſenta viuement a la Reine, que c’eſtoit faire
breche a l’autlorit Royale, & à ſon Miniſtere, que de ſouffrir que le Parlement fiſt