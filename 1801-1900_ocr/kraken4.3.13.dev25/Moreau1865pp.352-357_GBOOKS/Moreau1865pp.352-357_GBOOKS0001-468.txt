1
451
glorieuſement gaiǵas; Il veut diſi:, non ſeulement faorifer les Eſpagnols mais
JI ſemble qu’il vueille auſſi confamer & detruire le nom François, eu allumant le
feu dans la Miſoa Royalle, en declarant la guerre au plus ce lebre Parlement du
monde, & à la plus belle & admirable ville de l’Vniuers: bref les furies inferna les
ont tellement eſchauffé ſon ame perfide, ambitieuſe & ingrate, que le venin qu’il
exhale & le feu qu’il en iette ſeroient capables de nous perdre de fonds en comble,
fi la main ſecourable du Tout-puiſſant ne nous deffendoit contre ce denaturé vi¬
pere, & ſi nous ne ſç̧auions que toutes les Puiſſances celeſtes ſont armées à ſa ruine,
& que le Dieu des vengeances décochera bien-toſt les traits les plus aigus de ſa co¬
lere contre cet inſolent Salmonée.
Ouy, nous en lommes aſſeurez par la diuine bouche de Ieſus-Chriſt qui nous a
annoncé la fin tragique & miſerable de cét orgueilleux, & afin que perſonne n’en
doute, ie m’en vay vous décrire ce qui ſe paſſa dans la Cour celeſte ſur ce ſuiet.
Le grand Apoſtre des Gaules, le glorieux S Denis Patrou de cette Mouarchie, &
l’admirable ſainte Geneuiefue Patrone & protectrice de la ville de Paris, ayans co¬
gneu les malicieux & deteſtables deſſeins que le Mazarin auoit contre toute la
France, & notamment contre le Parlement & contre le peuple de Paris, & voyant
que ſi cela continuoit plus auant que la ruine & la deſolation entiere de l’vn & de
’autre eſtoit ineuitable, quitterent promptement les ſieges rayonnans de gloire, ſur
leſquels ils s’eſtoient aſſis alentour du TrFoſne de Dieu; & s’allerent proſterner aux
pieds de la Tres-ſaincte Trinité, qui comprend vn ſeuil Dieu dans ſon triangle; &
intercedans pour la France, prierent le meſme Dieu qu’il luy pleuſt d’appaiſer ſa
colere, & de retirer les fleaux de la guerre & de la famine qui mena̧oient les Fran¬
çois: Alors le Tout puiſſant reſpondit par la Sacrée bouche de ſon Fils, ces paroles
pleines de iuſtice & de merueille: Ne vous eſtonnez pas, Bien-heureux Saintsſi les
iquitez des François m’ont obligé à deſployer mes verges contre-eux, & ſi eſtant
leur pere, l’affection que ie leur porte m’oblige à̀ les chaſtier: Mais ſoyez aſſeurez
de la continuelle protection que ie veux porter au Royaume des Fleurs de Lys & à
ſon ieune Roy, lequel ie veux combler de toutes mes graces & benedictions, ren¬
dant ſon Regne paiſible & ſa perſonne triomphante de toutes les Nations de la
Terre: & ucore qu’il vous ſemble que mon indignation ſoit extreme: Conſolez¬
vous & vous reſioüiiſſez, & aſſeurez les François de ma part, que ie feray bien-toſt
trébucher ce ſuperbe Tyran qui les veut perdre, & que ie vengeray ſon ingratitude
dans ſon ſang; Ile ſuis le Dieu de Paix, & le iuſte Iuge, qui briſeray comme du verre
cé́t orgueilleux, & qui remettray ce Royaumeen ſa premiere ſplendeur, donnanu
repos aux affſigez, & confuſion à ceux qui ont perſecuté les innocens, & comme ie
ſuis le Dieu Tout-Puiſſant, qui ſonde les cœurs & les penſées des hommes: Ie ſçay
bien que ce meſchant dont ie me ſuis ſeruy pour chaſtier toute la Chrſtienté, n’a
iamais conceu que des choſes mauuaiſes, pour enfanter les maux qu’il a faits,
& que ſon ambition extreme & ſon arice inſatiable l’ont poſſé à commet¬
tre plufieurs trahiſons cone le Royaume de France, duquel ie vous ay eſta¬
bly Patrons & Conſeruateurs; & que ce meſchant a ſecrettement fait- ſa Pai x
auec le Roy d’Eſpagne, qui eſt ſon Prince naturel, aux deſpeus de toute la
France qu’il a ruineée, aà̀ deſſein de la rendre ſi foible qu’elle ne peut ſe defendre
L11 i