416
Partys pec’ et dans ces trois circonſtances, en la funeſte querelle qui s’allume au
cœut de cé́t Eſtat.
Il me ſemble que les Princes du party de SainctGermain ſe trompent dant le ſu¬
jet de la querel le, ou pluſtoſt que leurs Miniſtres les trompent, vonlant faire paſ¬
ſer dans leur eſprit, pour vne querelle d’honneur, vne querelle ’auarice, & leur
propre conſeruat ion pour celle de l’authorité́ Royale, comme ſi l’indigne tracas
des finances, & la libherté́ d’eſcorcher le Peuple eſtoient vn des ioyaux de la Cou¬
ronne, & que l’auguſte blancheur de nos Lys conſiſtaſt dans la plus naire prati¬
que & le plus inſolent brigandage qui ſe comrmiſt jamais. Meſſieurs du Parlement
ſe pourroient bien auſſi t romper dans le ſujet de la querelle, croy ant qu’on en veut
à leurs libertez & à leurs teſtes, la ouù on n’en. veut qu’a la bourle des pauures
François.
Dans la deciſion de la querelle, le Party de S. Germain ſe pourroit bien encore
tromper, par vne vaine preſompion de forces & de courage, parce que la cauſe
du party du Par lement eſtant generale, & le feu eſtant allumé au gros de l’arbre,
il gagnera facilement les branches, quiſont d’autant plus combuſtibles, qu’elles
ne ſont couuertes que de fueilles, ie veux dire ſi pauures, que la crainte de ſe rui¬
ner, ne les empeſchera pas d’en venir aux extremitez. Ce qui ſe peut facilement
iuger par la deciſion des affaires d’Angleterre, où le Roy n’a pas laiſſe de tom¬
ber, quoy qu’il euſt de tres-grands aduantages, que le Party de S. Germain h’a
pas.
La premiere choſe que le Roy d’Angleterre fit à l’ouuerture du Parlement, fut
d’oſter tous les impoſts; Ceux de ſainct Gerrmaia ne s’opiniaſtrent que pour en
augmenter le nombre. Le Roy d’Angleterre conſentit à la mort du Milord Straf¬
ford ſon premier Miniſtre; Ceux de S. Germain ne veulent pas ſeulement con¬
ſentir à la retraitte du Cardinal Mazarin, tout chargé qu’il eſtde nos deſpoüilles,
& auſſi criminel que le Milord- Strafford eſtoit innocent. Ce Prince auoit tout le
Clergé de l’Egliſe Anglicane de ſon party; Ceux-cy ont ſi fort ſcandaliſe l’Egliſe
par leur ſacrilege en l’en leuement de la petſonne ſacrée du Roy, & par leurs au¬
tres impietez, & prophanations qu’ils obligent meſme les Prelats à prendre les.
armes contre eux. Ce Prince auoit le party Catholique de ſon coſté: Ceux-cy n’ont
pas ſeulement les Rellgionnaires de Franae, tant leur tyrannie a eſté generale.
oute la Nobleſſe Angloiſe s’et immolée pour ſon Roy, toute la Nobleſſe Fran¬
çoiſe veut immoler vn vyeau d’or à-la Iuſtice des Loix, & au reſſentiment des in¬
iures qu’elle a reçeuë̈. Et pous tout dire, lacauſe du Roy d’Angleterre eſtoit juſte,
&: celle de Sainct Germain eſt la plusiniuſte qui fut iamais. Mais ce qu’il y a de plus
conforme entre ces deux Partis, eſt que le Roy d’Angleterre a eſteé trahy par ſes
plus proches confidents, & que la Reine & les Princes de Sainact Germain ſont
trahis par le plus grand ennemy de l’Eſtae, en qui toutesfois ils ont le plus de con¬
fiance.
Le Roy d’Angleterre n’anuroit pas pery auec tous ces aduantages, ſi le peuple
de Londres n’euſt ſecouru le Parlement d’vn zele & d’vn courage extraor¬
dinaire, ce que ie n’apperç̧ois point dans nos Pariſiens, quoy qu’ils en ayent
heaucoup plus de ſujet & de beſoin. L’on n’a pas ſi toît perſuadé à ce peuple,
que