 T0
que leurs bons ſeruices auroient eſtés agreables à ſa Majeſté, quand on ſouffriroit
de les rendre entiers, & de ne rien obmettre de ce que le zele & la iuſtice leur inſ¬
piroit pour le bien de tout vn Royaume, &pour la gloire de ſa Maeté.Que le dan¬
ger n eſtoit poiut à craindre par la diuiſion, quand ils ne cherchoient rien tant que
d’vnir leurs volontez à celle de ſa Majeſté Regente, de ioindre leurs veilles à ſes
loins & de ſoumettre leur pouuoir a ſon Authorité pour le gouuernement des affai¬
res auſquelles-ils etoient appellez. Et que ſi ſa Majeſté́ auoit d’antres moyens de
gouuerner, elle ne deuoit pas pourtant refuſer ceux que la iuſtice rend legitimes.
Bien plus que c’etoient les ſeuls qu’elle deuoit prendre, puiſque cette ſeule Veru
les donne, & qu’on ne peut regner dignement, ſansſuiure les voyes qu’elle nous en¬
ſcigne. Son Alteſſe Royale connoiſſant qu’il entreprenoit en vain, d’esbranler leur
conſtance, les pria du moins de ſuſpendre leur iugement & le poids de leurs raiſons
iuſqu’ au rerour du Prince de Condé, qui faiſoit pour lors la guerre en Flandre; que
ce genereu: Prince leur pourroit ſeruir de Mediateur, & accorder leurs pretentiõ̃s
à celles de la Reine. Qu’ils deuoient tous eſperer de ſa prudence vn heureux accõ¬
modement: & que chacun pouuoit ſans crainte, remettre ſes intereſts propres, &
ceux meſmes de tout l’Eſtat au iugement d’vn Prince, qui eſtoit tout enſemble ſça¬
uant Politique & vaillant Guerrier: & de plus qui auoit touſiours teſmoigne par
ſes belles actions vn zele extraordinaire à ſeruir le Roy & ſon Eſtat. Au ſeul nom¬
de ce Prince, on vit deſia quelque ouuerture à cet accord, par vn conſentemét que
l’on teſmoigna vnaniment de part & d’autre; & deſia la renormmée de ſa vertu cõ¬
poſe des differents qui luy ſont encore inconnus, tant les affections ſinceres ont de
confiance à la vertu. Le Peuple meſme, qui malgré ſon ignorance reconnoiſt la
grandeur de ce Prince, le ſouhaite auec impatience.. Cette incertitude d’affe¬
Cion qui le rend ſi ſouuent diſſemblable à ſoy-meſme, s’attache pour ce coup à ne
regarder que luy ſeul. Cependant la Reine, apres auoir teſmoigné à Meſſieurs de
Ville, l’inclination qu’elle auoit pour Paris, & leur auoir recommandé la Police &
le ſoin de ſes chers Citoyens, partit pour accompagner le Roy, qui s’en alloit pren¬
dre l’air à Ruël, auec le diuertiſſement de la campagne. Elle y manda le Parle¬
ment, & appella les principaux à ſes Conſeils d’Etat. Ils y enuoyerent leurs De¬
putez qu’on receut fort ciuilement. Et les autres aſſemblez en Corps à Paris, tra¬
uailloient cependant, par la permiſſion de la Reine, au ſoulagement du Peuple,
 pour la diminurion des tailles, & des aurres impoſts, lors qu’vn faux bruit ſeme in¬
ſolemment par la populace, apporta de nouueaux troubles daus les eſprits d’vn
chacun. La credulité́ du vulgaire ignorant, donnoit quelque ſubiet de crainte aux
Bourgeois, quand il publioit imprudemment, que la Reine faiſoit deſſein d’affamer
Paris. La ſortie des Princes & de la plus part des Grands pour ſuiure la Cour à
Ruël, ſembloit fauoriſer vne fauſſe opinion, qui n’auoit point d’autre fondement
que l’ignorance. Cette erreur trop nuiſibleà la bonté́ naturelle de ſa Majeſté Re¬
gente l’obligea à leur faire voir qu’elle ne ſç̧auoit point regner par la cruauté. Elle
enuoya vne expreſſe Declaration du Roy, par laquelle il ordonnoit à Meſſieurs de
Ville, de tenir la main à ce que les viures fuſſent en abondance à l’aris, ſans ſe iuſti¬
fer de ceſte impoſture: teſmoignant par là, que la vie de ſes ſujets luy eſtoit beau¬
coup plus chere, que ſa propre reputatiõ Ce trouble n’eſtoit pas encor bien calme,
e..