23
Pabondance regne? Et la guerre n’eſt-elle pas vn gouffre, qui engloutiroit les ri¬
cheſſes d’vn Creſus?
Le Card. Ouy, ſi l’on payoit les ſoldats, & qu’on n’euſt point d’autre but que de
conquerir: Mais cela eſt bon à des idiots; la France eſt ſi belliqueuſe, que ſi l’on
luy laſchoit la bride, & qu’on payaſt bien les ſoldats, l’Eſpagne ne luy ſeroit qu’va
deſ-jeuner. Mais ce n’eſt pas là le ieu des bons Politiques, ny meſmes l’intereſt de
la France.
Le Caſaoifte. Vous me rauiſſez l’eſprit, Monſeigneur. Vos maximes ſont admira¬
bles, & me ſurprennent d’autant plus, qu’elles ſemblent choquer le ſens comnmaun.
Le Card. Vous m’auez interrompu, il me ſemble que i’allois dire quelle choſe de
bon,ſurquoy en eſtois-ie?
 Le Caſuifte. Monſeigneur, votre penſée eſtoit ſi ſubtile, qu’alle m’a auſſi efchap¬
pé de l’eſprit.
Le Card. Ie m’en ſouuiens à preſent. Ie diſois que ce n’eſtoit pas mon intereſt,
ny celuy de la France de conquerir ſi promptement.
Le Caſaifte. Mais, Monſeigneur, ſi l’on ne fait la guerre quepour conquerir, &
que la guerre ſoit vn fleau de Dieu ſi déplorable, n’eſt-il pas bon de la terainer bie¬
oſt par de glorieuſes conqueſtes?
Le Card. Que vous ententez mal la Politique. Ce n’et pas mon but de pouſſer
les conqueſtes de la France plus auant, & quand ie le voudrois ie ne le pourrois pas.
La raiſon de cela eſt, que la France & laMaiſon d’Auſtriche ſont les deux Poles, ſur
 leſquels repoſe toute la tranquillité de l’Europe, pourueu que leus puiſſances
ſoient égales. Et c’eſt dans ce contrepoids que les autres petitsEſtats trouuent leur
Aeureté́, de la vient qu’ils ſe rangent touſiours du coſté du plus foible. Car ſi la Fran¬
ce auoit ſubiugué l’Eſpagne, ou l’Eſpagne la France, les aurres petites Souuerai¬
netez viendroient d’elles meſme ſe rendre au vainqueur. Témoins les Hollandois
qui nous ont abandonné, teſmoins les Suiſſes qui n’ont iamais voulu permettre de
nous rendre maiſtres de la Franche-Comté, & teſmoin enfin l’eſchoüiemenc de
 l’ambition d’Eſpagne, qui a pretendu vainement à la Monarchie vniuerſelle.
LCaſaifſe. Il me ſemble, Monſeigneur, que ces raiſons vous deuoient auoir
obligé à faire la paix, puiſque la guerre n’eſt plus de ſaiſon lors qu’on ne peut plus
conquerir
Le Card. Les armes ſont auſſi faites pour ſe defendre.
Le Caſaifte. Vous auiez mis, Monſeigneur, par vos ſages Conſeils, la France en
vn eſtat de donner de la terreur à ſes ennemis, pluſtoſt que de les craindre.
Le Card. Tant plus vn eſtat a moins à craindre au dehors, tant plus a t’il à crain¬
dre au dedans. Ie ne veux point d’autre exemple que l’Angleterre, qui a fait comme
ces vins fumeux qui creuent le tonneau, & ſe perdent faute de leuer le bondon. Si
le Roy de la Grand’Bretagne euſt donné́ air à ce ſang renfermé́ dans vne Iſle inac¬
eſſible, il n’euſt pas eſprouué les malheurs, ſous leſquels il eſt accablé auiourd’huy.
Le Caſaifle. Vous eſtes donc, Monſeigneur, de l’opinion des Medecins de Paris,
qui veulent toufiours ſaigner.
 Le Card. Vous comprenez ma penſée. La comparaiſon n’en eſt pas mau¬
uaiſe. Car pour moy ie crois que la repletion tuë plus d’hommes que l’eſpée.