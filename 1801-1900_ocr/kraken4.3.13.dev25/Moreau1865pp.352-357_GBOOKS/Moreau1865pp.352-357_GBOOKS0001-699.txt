682
LETTRE D’VNE RELIGIEVSE PRESENTE’E
  rs 
au Roy & à la Reine Regente le premier Feurler 1649.
pour obtenir la Paix.
 ADAME,
 Si l’eſprit de Dieu n’eſtoit courageux & charitable, les penſées d’vne
pauure Religieuſe ne forceroient pas auiourd’huy ſon humeur & ſa cloſture pour
aborder le Thrô̂ne de vos Maieſté́s, & y porter le ſang & les larmes de voſtre Ca¬
pitale Ville, les gemiſſemens de tout vn peuple, & la mort de pluſieurs Innocens, qui
periſſent, apres auoir voüé leurs cœurs & leurs vies àvos Maieſtés: Tous ceux qui ont
pleuré de ioye à la ſouhaitée groſſeſſe de voſtre Maieſté, Madame, & à voſtre heu¬
reuſe naiſſance, Sire, bleſmiſſent à preſent d’horreur & de miſere, au ſentiment des
vengeances o des punitions que vous prenés ſur ceux qui n’ont iamais eu de mou¬
uement, qui n’ait eſté́ zelé́ & fidelle à voſtre ſeruice: Tout ne retentit icy que les a¬
larmes & les deſordre; les bruits des tambours & trompettes aneantit le ſon des clo¬
ches; & il n’eſt pas iuſques aux cheres Epouſes de mon vnique Maiſtre, qui ne ſe reſ¬
ſentent de la cruauté dutemps; les Maiſons ſaintes ſont abandonnées, comme les
plus ſuietes à l’inſolence duSoldat, ou comme deſtituées de ce pain quotidien, que le
couroux de voſtre Maieſté nous rend ſi rare; En fin, Madame, il ſemble que le demon
portant enuie à la bonté de vos œuures paſſées, veut à preſent é́tablir la tyrannie de
ſon regne ſur la ſeuerité du Voſtre. Il eſt vray que quand le Turc, auroit enuoyé ſes
Satellites dans ce Royaume, il n’auroit pas epandu tant de triſteſſe, d’ennuy, de ſou¬
pirs & de diſette, qu’vne Reine tres-Chreſtienne & tres-deuote en a cauſé depuis
ſon courroux. Et vous graud Roy, de qul l’àâge eſt incapable de mal, faut-il que
voſtre innocence voye la perte d’vn Etat mal-traité́, ſans que le Ciel, Protecteur
des Couronnes legitimes, en arreſte la fatale deſolation. Sire, ie veus attendre auec
exréme confiance, que celuy qui diſpoſe des euenemens, accordera à nos vœux &à
voſtre’Maieſté tout ce qui ſera neceſſaire à la durée de ſa gloire, & au prompt allege¬
ment des membres du Seigneur. Madame, ſi toutes les fois que nous offençons Dieu,
il exterminoit le pecheur, il y a long-temps que la nature humaine n’auroit plus
d’exiſtence çà bas; mais la miſericorde eſtant vn des plus adorables attributs de ſon
eſence infinie il ſemble que les Roys, à qui il a communiqué auec profuſion ces gra¬
ces & ſon état, à ſon exemple la doiuent exercer, malgré́ les plus fortes reſiſtences
d’vne paſſion effrenée; c’eſt vn effet de grandeur de pardonner, & vn ouurage Royal
de pouruoir à la conſeruation de ſes ſuiets: Madame, voſtre Maieſté n’ignore pas
qu’vne ame n’excede la valeur de mille mondes, & s’il eſtoit en nous d’en ſauuer vne
ſeule, il faudroit donner à cette conqueſte tous les ſoins & toutes les ardeurs imagi¬
nables; Que voſtre Maieſté voye dans l’examen de ſa pure conſcience l’eſtat d’vne
Regence ſi bautement aplaudie, & elle verra en tres petit eſpace, la foule deſeſ¬
peŕe d’vn grand nombre d’oppreſſés & de ſouffrans, qui ſacrifient à tous momens
au deſeſpoir & à la rage. Peu d perſonnes vſent Chreſtiennement d’vne pauureté
affreuſe, la faim eſt vn dangereux ennemy,& vn eétrange directeur: ſi bien que nous