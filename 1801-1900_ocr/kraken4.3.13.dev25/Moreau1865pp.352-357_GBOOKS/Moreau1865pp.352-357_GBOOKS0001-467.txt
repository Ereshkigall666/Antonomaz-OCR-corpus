450
braſſe dans la compagnie de M. deF. & M. B. qui vous attendent auec mille im¬
patiences, pour vos propres intereſts, ie vous y engage ma foy, & la qualité que i’ay
 touſiours priſe, de
MONSIEVR,
Voſtre tres-a ffectioné, tres-intime, &
tres.-veritble amy & ſeruiteur.
D. L.
LES DIVINES REVELATIONS E
 ¬
promeſſes faites à ſainct Denys Patron de la France, & aà ſaincte
Geneuiefue Patronne de Paris, en faueur des Francois, Contre le
Tyran Mazarin.
Apportées du Ciel en Terre, par l’Archange S. MIchel.
Enfer eſtant ialoux des triomphes & des proſperitez de la France, ſuſcita
Ilules Mazarin pour eſtre le funeſte inſtrument de nos miſeres& de nos mal¬
 heurs, & quoy que cét eſtranger eût l’obligation entiere à cette Monarchie
de toute ſa grandeur, pourtant par vne ingratitnde ſans exemple, ſon eſprit pouſſeé
d’vne noire malice a fait tous ſes efforts pour la ruiner, en prolongeant la guer¬
re qu’il euſt pû eſteindre à la gloire & à l’aduantage de l’Eſtat, en pillant cout
l’or du Royaume par mille vexations ſur le peuple, en conſumant inutilement &
honteuſement nos armées de terre & de mer, en hazardant la gloire & la vie de nos
Princes du Sang, en ne payant point les gens de guerre, en retranchant lesgages des
Officiers, & prenant les rentes de l’Hoſtel de Ville, qui pour la pluſpart appartien¬
nent à pluſieurs orphelins, & les penſions, qui ſont les plus fermes moyens par leſ¬
quels nos Royss’acquierent des creatures & affermiſſent leur authorité & leur
troſne, en laiſſant perdre & conſumer les garniſons dans les meilleures & plus im¬
portantes places de cet Eſtat à faute de payement: Et en vn mot en ruinant & rmet¬
tant au deſeſpoir les grands & les petits, & taſchant de faire perdre aux plus vail-t
lans & aux plus conſiderables l’affection & le zele que la naiſſance & les loix obli¬
gent d’auoir pour leurs Princes & pour leur Patrie.
Mais ſon execrable meſchanceté́ & ſa trahiſon( qu’on auoit deſia deſcouuert en
pluſieurs remarquables occaſions) a entierement eſclaté & paru deuant les yeux
de tout le monde, par l’inſolente hardieſſe qu’il a priſe d’enleuer noſtre ieune Roy,
& d’alumer la guerre Ciuile dans le cœur du Royaume, aprés l’auoir ſaccagé & re¬
duit aux derniers abois par ſes horribles concuſſions, eſtant aſſez facile de voir par
ce noir attentat, qu’il eſt d’intelligence auec les Ennemis de cét Eſtat, & qu’il leur
veut faciliter le moyen de ſe venger de leurs pertes paſſées, & de reconquerir tou¬
tes les Villes que la vertu & la valeur de nos Princes & de nos Generaux ont ¬i