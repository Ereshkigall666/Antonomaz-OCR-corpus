190
 Heliogabale eſt oit bien retenu pour ſes impudicitez, mais il l’eſtoit encore moins¬
que noſtre Mazarin, puis que cét Empereur faiſoit par paſſetemps ce que noſtre
Cardinal faiſoit par meſtie. Tibere eſfoit bien ſincere dans toutes ſes promeſſes:
mais noſtre Miniſtre d’Eſtat le ſurpaſſoit encore de beaucoup, puis que ce grand
ſucceſſeur d’Auguſte ne faiſoit que par ſon ſeul naturel? Soſeſtre eſtoit bien ambi¬
tieux puis qu’il ſe faiſoit ſeruir à table par quarre roytelets: mais noſtre Mazarin
l’eſtoit bien encore dauantage,puis que nos plus grands & illuſtœs Princes ont eſté
les inſtrumens de ſes paſſions.
 Apres vne vie ſignalée par tant de miracles,eſclatante par tant d’illuſtres actions,
eſtonnante par tant de prodiges, ne faut-il pas vne fin qui faſſe retentir ſa cheute
auec autant de pompe, que ſon rehauſſement ae eſclatté ? Ne faut-il pas que ce Bria¬
ré́e à cent bras periſſe de cent coups de foudre?que ce Gerion à trois teſtes ſuccom¬
be ſous le poids de nos maſſuës? que ce Polidamas creue ſous le faix de cette grande
fortune qu’il s’eſt luy-meſme baſtie par ſes inuentions, & qu’enfin la cataſtrophe de
ſon illuſtre vie ne degenere point de ſes grands commencemens.
C’eſt icy que ſon eſprit paroiſt hautement, puis que pour auoir vn digne bucher
qui puiſſe receuoir ſes cendres, il ſeme les flammes &les incendies par tout cét Eſtat,
afin de rendre l’ame dans l’embrazement de toutes les Prouinces, & faireeſclater
ſa mort par le moyen des deſordres qui y ſont. Il veut que ſa fin ſoit plus éelatante
& plus pompeufſe que celle d’vn Ceſar, & que dix Parlemens conſpirent à ſa uyne,
au lieu qu’vn ſeul fuſt ſuffiſant de trancher les iours de ce premier Dieu des Empe¬
reurs. Il deſchire tout ce pauure Royaumeen diuerſes actions, afin qu’vn million
d’illuſtres teſtes venant à eſtre moiſſonnées auec la enne par le glaiue des guerres
ciuiles, il ſe faſſe regretter comme ce Monarque Iuif. Il esbranle tous les plus fer¬
mes fondemens de cét Eſtat, afin de ne mourir que ſous le faix & la ruine de la plus
belle Monarchie du monde: Il afoiblit les garniſons des places frontieres, afin
d’ouurir la porte aux ennemis de la France, leſquels ſans doute ſe preualant de nos
deſordres, & meſlant leurs armes eſtrangeres à nos ciuiles, n’auancerent leurs con¬
queſtes dans ce Royaume, que pour ettre les teſmoins de ſa cheute, &les ſpectateurs
de la cataſtrophe du Mazarin, & de fait n’eſt-ce pas vne choſe eſtonnante de voir
 toute la France en branle, tous les peuples en eſmeute, tous les Gouuerneurs des
Prouinces en party, tous les Parlemens en deffence, & tous les Princes partagez en
diuerſes ations, tant pour eſbranler que pour affermir le tirannique domaire de ce
vaillant vſurpateur, qui ſans doute obſede les eſprits de tant de Heros, non pas à la
façon de cét ancien Eunus, qui mettant vne coque de noix pleine de ſoufre en ſa
bouche, & exhalant des flammes à meſme qu’il proferoit ſes paroles, gaigna telle¬
menit l’eſprit-des eſclaues, que les ayant obligez à ſecoü̈er le ioug de leur ſeruitude,
il en fit vne armée de ſoixante mille hommes, de meſme que ce Sertorius, lequel
pour attirer à ſon party les peuples d’Eſpagne, faiſoit ſemblant d’apprendre d’vne
biche appriuoiſé́e les euenemens de tous ſes deſſoins:mais il faut dire que le Maza¬
rin a trouué de plus efficaces moy ens dans l’eſcole de Medée & de Circé, pour atta¬
cher aueuglement à ſon party pluſieurs des illuſtres Heros de cette Monarchie, &
rendre l’eſclat de ſa cheute beaucoup plus manifique par la compagnie de ces ſi¬
gnalez Capitaines, auſquels ſes charmes ont ſans doute oſté la veuë de ces rmanife¬
tes hazrds ouſa deſfence les precipire.