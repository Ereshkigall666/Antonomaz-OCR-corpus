398
ames languiſſantes dans l’extréme neceſſité d’vn morceau de pain, c’et la voix des
pauures, qui crie, Madame, & ce cry lamentable donne iuſqu’aux oreilles de Dieu,
ſans ſe faire entendre de celles des hommes, il eſt ſi pitoyable que les eſprits les
plus forts ſe laiſſent emporter aux larmes, les plus reſolus ne peuuent exprimer
leur ſentiment ſur ceſte matiere que par des paroles entrecouppés de ſanglots.
Vrayement, il ne faut eſtre que raiſonnable, pour eſtre toucheé́ de compaſſion à la
veuë du triſte ſpectacle qui fait la plus grande partie de noſtre miſere preſente, l
rage & le deſeſpoir, qui force les ames plus reſignees de ſuccomber a la foibleſſe,
cauſe vn deſordre commun dans toutes les Prouinces, & vne generelle bãqueroutte,
à la crainte & au reſpect qu’on doit à voſtre Majeſté: Ce n’eſt pas vn mouuement
affecté d’Qrateur, Madame, qui me fait violer les Loix de la modeſtie ſans ofenſer
celles du deuoir, ( il s’agit de l’intereſt des pauures, il faut donc mieux paroiſtre peu
prudent, en cette rencontre que trop timi de)c’eſt l’oppreſſion des ames gemiſſantes
ſous l’injuſte fardeau de la tyrannie, qui me fait parler d’vn courage aſſeuré & d’vne
contenance effrontée; C’eſt la miſere perſecutée qui anime mon diſcours & me fait
tout hazarder pour tout perdre, c’eſt la voix des pauures qui crie vengeance, dans la
cruelle neceſſiteé qui les deſeſpere, ſont les triſtes complaintes d’vn Royaume affligé́,
qui parle par ma bouche, & demande indiſcretement à voſtre Majeſteé qui peut auoir
cauſé ce mal-heureux changement en ſa perſonne & en ſon eſprit: La douceur s’eſt
chãgée en cholere: la bonté́,eu malice: les promeſſes, en menaſſes: l’amour, en haine;
& la brebis, en lyonne farouche. Nous en voyons les effets:mais nous en ignorons la
cauſe, qu’il plaiſe à voſtre Majeſté faire reflexion, à quel excez de rage peut deuenir
vn peuple mutiné, qui ne cherche qu’à mourir ne luy reſtant plus dequoy viure:
Qu’elle conſidere dans le calme de ſes paſſions, que la France eſt ſur le penchant de
A.
ſa ruine: Que les villes ſont deſertes; Le commerce perdu; Les Prouinces rauagées
Toute la Campagne er friche, & que la liberté indiſcrette, ô mal-heur! que ſa Ma¬
jeſté a donnée à des infames Partiſans, qui ont mis au dernier offrat la ſueur& le ſãg
du pauure Laboureur, appuyez ſur l’authorité vſurpée d’vn laſche Fauory, (par¬
onnez à la Verité, Madame, c’eſt la miſere ) a chaſſé́ du Royaume les Dieux do¬
meſtiques de noſtre bon-heur: Nos richeſſes & nos treſors ont eſté tranſportez en
vn pais eſtranger, pour enſeuelir dans leur é́clat l’ordure & la vilité d’vne race fa¬
quine, qui n’euſt iamais d’autre honneur, que de n’en auoir iamais eu, & ne nous a
laiſſé autre choſe pour-laiſſer nos nepueux qu’vne honteuſe miſere, accompagnée
de nos regrets & de nos larmes. Madaime, les prieres & les ſacrifices font compatir
Dieu à la miſere des hommes, & par vn ſecret reſſort de ſa bonté́, le font condeſcen¬
dre à la foibleſſe de leur nature. S’il vous reſte quelque ſentiment de pieté pour les
pauures, il nous reſte encore quelque ſang dans les veines nous les ſacrifirons à voſtre
Majeſté s’il nous reſte quelque peu de vie, nous voulons l’expoſer pour ſon ſeruice,
& manger iuſques à nos enfans, apres auoit brouté l’herbe comme les beſtes pour la
conſeruation de l’Eſtat & de la Patrie. Mais auſſi, Madame, ſupplions nous tres hum¬
blement voſtre Majeſté deuant que nous laiſſer emporter à la violence de la rage, &
à l’extremité́ du deſeſpoir, de chaſſer loing de nos yeux l’execrable ſujet de nos l’ar¬
mcs, d’oſter la cauſe de nos maux, & nous a’en reſſentions plus la douleur ſi cuiſante?
de congedier cét homme,ſt ce n’eſt vn Demon, d’exterminer Iule Mazarin de voſtre
D dd iij