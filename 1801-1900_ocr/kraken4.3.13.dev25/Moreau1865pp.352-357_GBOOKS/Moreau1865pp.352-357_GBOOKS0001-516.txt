439
il ſupporta neanemoins ce mauais office ſans aucun reſſentiment, qui fut toutefois
ſans effet.
Vne autrefois comme les Eſpagnols eſtoient reſolus d’auoir leur Roy Charles
auec eux, eſtant laſſez du Gouuernement du Cardinal Ximenes crioient hautement
qu’ils ſe reuolteroient, ce que ſç̧achant le ſieur de Cheures craignant le peril de vois
I’Eſpagne pleine de reuoltes & de ſeditions contre le Cardinal Ximenes, conſeilla
au Roy Char les d’enuoyer en Eſpagne vn troiſieſme Gouuerneur, & ſelon ſon Co¬
ſeil fut expedié le Seigneur de Laxauis, auquel on donna le troiſieſme lieu en l’admi¬
niſtration des affaires auec le Cardinal Ximenes & le Docteur Adrian qui fut depuis
Cardinal.
Tous les Grands d’Eſpagne ayant pris reſolution de ne plus obeyr an Cardinal
Ximenes, qui eſtoit comme vn Roy en l’aboſence du Roy, qui craignant que l’In¬
fant D. Ferdinand, par le conſeil de ceux qui eſtoient aupres de luy, allaſt en Arra¬
gon pour ſe faire Roy, ce qui eut eſté, à cauſe de l’amitieé que les Arragonois luy
portoient, le Cardinal creut en cecy faire vn grand ſeruice au Roy Charles de te¬
nouueller la maiſon de l’Infant, & d’oſter de ſa maiſon tous ceux qui Iuy auoient
donné vn tel conſeil, dont Infant fut fort indigneé, & vſant de menaces proteſta
qu’il ſe vangeroit du tort qu’on lay faiſoit. Le Cardinal le manda en Flandres d’où
Ie ſieur de Cheures luy fit auoir reſponſe à ſon conteutement, & le blaſma, diſant
que s’il auoit peur reuenant de l’Infant que cela feroit croire qu’il n’auoit pas aſſez
d’authorité en Eſpagne o il repreſentoit la petſonne du Roy, ſur l’authorité duquel
il ſe deuoit aſſeurer, ſans ſe ſoucier de ce que les Flamands diſoient de luy.
Par lentremiſe de la faueur du ſieur de Cheures, Ies Grands Seigneurs de Flan¬
 dres furent admis aux premieres charges tant du Pays-bas que d’Eſpagne. Le Roy
faiſant eſtat de ce grand homme de bien, ſi fort attaché aux intereſts qui regar¬
doient ſon ſeruice, & le bien de ſes affaires qu’il ne faiſoit aucune choſe d’importa¬
ce ſans ſon Conſeil.
L’eſclat de ces faueurs Royales ne le rendoient point plus ſuperbe, ny inacceſſi¬
ble: au contraire il ſe plaiſoit à faire recompenſer les hommes qu’il ſç̧auoit eſtre ne¬
ceſſaires aux affaires, & deſquels le Roy ſe pouuoit vtilement ſeruir, & ſçent ainſi ſe
gouuener auec tant de prudence, & de gloire eſpace de trente quatre ans, à la Cour
duR oy, tant en Flandre, qu’en Eſpagne, que nul n’auoit ſujet de ſe plaindre de luy, ny
d’enuier ſon grand credit, puis qu’il employoit à faire toute lobeyſſance au Roy, à
faire du bien à ceux qui auoient bien ſeruy, & à oſter des charges ceux qui en auoient
mal vſé, & qui s’en eſtoient rendus indignes.
Voila le premier viſage de noſtre Miroir qui regarde les hommes qui ont toutes les
parties des Miniſtres Conſeillers du Prince tres-accomplis, & quiſontc dignes d’e¬
tre appellés aux charges plus honorables de l’Eſtat.
Ce premier viſage ne regarde point le Cardinal Iules Mazarin: car il n’a ia¬
mais imité Epheſtion, en la grande franchiſe qu’il auoit à ne point trahir ſon Prin¬
ce en luy déguiſant la choſe qu’il luy falloie faire entendre pour bien regner,
au contraire il ne fut pas pluſtoſt admis dans les affaires, qu’abuſant de la bonté de
la Reine Regente, il luy diſſimuloit tôutes les veritez qui deuoient luy eſtrede¬
darée pour le bien de l’Eſtat, & ce pour commencer à ſe rendre abſolu, &
rr i