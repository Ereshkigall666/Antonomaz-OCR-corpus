597
D. Qael iugement faites-vous donc de ceux qui preſtet pour preſter?
R. Mon ſentiment eſt, qu’ils pechent mortellement, encore qu’ils le preſtent
gratuitement, & ſans participer a ce profit infame & criminel que les autres en ti¬
rent. Sermblables en quelque ſorte, aà ceux qui preſteroient l’eſchelle à vn voleur
de nuict, ſçachant bien que c’eſt pour allest piller la maiſon d’autruy: ou, qui de pro¬
pos deliberé fourniroient des armes à vn furieux, dont il ſe ſeruiroit pour meurtrir
ſon prochain, ou ſe rendre homicide de ſoy-meſme.
D. Ie voy bien que ie vous diuertis trop long-temps, mais encore ie vous pris d’a¬
greer, que ie vous faſſe deux ou trois demandes, qui me ſemblent extremement ne¬
ceſlaires en cette matiere. Poſé donc que ces Partis, ces Aduances, ces Traitez &
ces Preſts, ſoient illicites & obligent à reſtitution. Le Roy qui ſemble ſeul intereſ¬
ſeé dans cette occaſion, ne peut-il pasremettre ces gains ſo dides à ceux qui les ont
receus, & les laiſſer dans la pſſeſſion de ces richeſſes qu’ils ont amaſſées par des
voyes ſi druës & ſi peu Chreſtiennes?
R. Quelque Caſuiſte à la mode & de la nouuelle impreſſion, vous pourroit reſ¬
pondre, auec des diſtinctions ſi alambiquées, que vous auriez de la peine à les con¬
ceuoir. Et moy ſuiuant les Canons de l’Egliſe & dans la fincerité du Chriſtianiſ¬
me,ie vous reſponds ſimplement que non,s’il ne veut luy meſme ſe charger de la
reſtitutin, qui en doit eſtre faite à ſon peuple, qui en a ſouffert la violence & le
larcin
D. Quelle raiſon auez vous de cela, la choſe n’eſt pas de ſi petite conſequence,
qu’elle ne merite bien de la ſç̧auoir?
R. Il faut ſuppoſer pour l’entendre, que lors que l’on a deſſein de faire des impo¬
ſitions & leuées ſur le peuple par la voye des Partiſans, on faitvne maſſe commu¬
ne de ce qui eſt neceſſaire pour l’Eſtat, & de la part qu’il faut pour ceux qui pren¬
nent le Party; de maniere que s’il faut par exemple trois millions de liures, pour
ſubuenir aux affaires, il en faut impoſer quatre, afin que lesPartiſans ayent leur part
& que le Roy aye touſiours, non pas ſon compte, comme l’on parle, mais pour ptler
plus Chreſtiennement, ce dont il a beſoin pour la manutention de ſon Eſtat. Ainſi,
comme le bien des peuples n’eſt pas au Roy, & qu’il n’en peut prendre que pour
ſubuenir à la neceſſité & non pas dauantage: qui voit qu’ayant touſiours ce qu il luy
faut, ce qui entre dans la bourſe des Partiſans n’eſt point à luy, mais à ſes Sujets,
auſquels il doit eſtre rendu, & duquel il n’a point de puiſſance de les priuer, pour le
 laiſſer en la poſſeſſion & iouyſſance de ces ſangſuës inhumaines.
D. Ie voudrois bien ſçauoir, quel eſt en ce point le pouuoir des Magiſtrats? peu¬
uent-ils pas les remettre & les diſpenſer de la reſtitution?
R. Cette demande, à mon iugement, vous auroit ſemblé inutile & ſuperfluë
ſi vous y auez bien penſé́. Car ſi nous venons de monſtrer, qne le Roy meſme
ne le peut pas, ſes Maiſtrats le peuuent encore moins, leſquels n’agiſſent qu’au
nom & dans l’authoriteé qu’ils tiennent du Prince. Ils ſont comme les Confeſſeurs,
qui n’ont point de puiſſance pour diſpoſer du bien d’autry,ſans leur eonſentemene
& les vns & les autres faiſans la fonction de uges, ils ſont obligez de faire rtendre
 le bieu à qui il appartient, ſous peine de s’engager eux-meſmes dans l’obligation de
reftuer
FffF iij
,