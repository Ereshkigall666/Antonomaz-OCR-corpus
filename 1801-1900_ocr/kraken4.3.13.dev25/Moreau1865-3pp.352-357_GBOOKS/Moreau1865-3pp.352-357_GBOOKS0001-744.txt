i9
rober ayant eſté tout ce iour à battre la campagne pour faire venir des bleds & des
farines preſtes pour faire entrer le lendemain icy, ayant eſté tout e iour & la nuict
ſuiuante à cheual, il ſe repoſoit le matin ſur vne chaize lors que l’on vint à donner
l’allarme:il monte auſſitoſt à cheal, ſe treaue inueſty par plus de quatre mil hom¬
mes,tant de Caualerie, qu’Infanterie, ſort de ce village apres auoir ſouſtenu deux.
heures detemps, auec ſon peu de monde, eſt ſecouru du Mareſchal de la Mot he, qui
eſtoit ſorty le Mercredy matin auec quatre cents Cheuaux, il tuë pluſieurs de ceux
qui en vouloient aommément à ſa per ſonne, met en fuite tous ceux de voſtre party
& s’en reuenãt victorieux icy, treuue en chemin plus de quinze mil Bour geois ſous
les armes, qui eſtoiẽtpartis d’icy tout auſſitoſt que l’on eut l’aduis que ce braue Duc
eſtoit aux mains, il ent re dãis cette ville auec des acclamatiôs merueilleuſes de tout
le mõde, des affluãces de peuple incroyables, chacũ crie Viue le Roy voyat vn ſige¬.
nereuxPrince defendre l’authorité Royale auec tãt de generoſité, il entre onze cent
bœufs, deux mil moutons, & mil pourceaux, auec cent charettes de bled & farine.
Voila l’eſtat veritable de nos affaires, voyez par là ſi nous ſommes preſts à mou¬
rir de faim, & quelle affection le peuple a pour ſon Roy, puis que dans tant de
miſeres faites ſous ſon nom, chacun le recame, tout le monde le ſouhaite: tout
le monde deſire ſon retour. Il n’y a pas vn bon François qui ne deſire le voir hors
des mains de ceux qui abuſent ainſi de ſon authorité. Et pluſt à Dieu que vous
euſſiez encor quelque petit germe de bonté́ dans vous meſmes: que les proles
du Pere Bourgoüin puiſſent faire naiſtre vn repentir dans voſtre conſcience, &
que vous fuſſiez l’inſtrument de noſtre bien. C’eſt, Monſieur, dont ie vous prie
les larmes aux yeux, auec cent mil hommes, qui le reclament auiouid’uy auec
moy dans Paris, que vous faſſiez en ſorte au pres de ſon Alteſſe Royalle, qu’il
nous rende noſtre liberté́; qu’il protege cét Eſtat, auquel ſes deſcendans & ſuc¬
ceſſeurs peuuent pretendre. Faites que les dernieres paroles qu’a dites Monſieur
de Chaftillon en mourant, que tour le monde regrete extremement, ſoient re¬
ceuës de Monſieur le Duc d’Orleans auec plus d’efficace que ne les a receuës
Monſieur le Prince de Condé. C’et vne action d’vn veritable amy, & d’vn vray
Chreſtien, & le plus beau legs teſtamentaire que l’on puiſſe faire, que de mon¬
trer le chemin de la grace à ceux qui en ſont deétournez le chemin de la verta à
ceux qui ſuiuel. le vice, & de faire reconnoiſtre la raiſon à ceux qui ne ſuiuentque
leurs paſſions.
C’eſt ce qu’a voulu faire celuy que i’ay nomme pour qui chacun ſcûpire, lors qu’il
a dit qu’il eſtoit ſatisfait extremement de mourir pour le ſeruice de Monſieur le
Prince, & ſon ſeruiteut: mais qu’il eſtoit mal- heureux de mourir en ſouſtenant
vn party ſi iniuſte, & faiſant ſouffrir des innocens: Qu’il prioit ſon Alteſſe de re¬
connoiſtre la verité de ce qu’il luy diſoit, & de changer de party, pour rendre le
luſtre à cet Eſtat, & à la reputation qu’vne guerre ſi inuſte terniſſoit. Voila quels
ont eſté́ les ſentimens d’vn homme de bien en mourant, & que ie vous prie de¬
rechefde faire entendre à ſon alteſſe Royale. Faites en ſorte que la bonté́ & la
clemsence, qui luy ſont ſi narurelles, ne ſoient point inutiles en luy. Faites en
ſorte qu’il nons rameine le Roy, & qu’il nons aſſeure par ſa preſence, que l’on n’a
eu aucune maunaile volonté pour le Peuple. C’eſt en ce faiſant qu’il acquerra
plus de reputation que par le gain de dix batailles, & qu’il affermira entiere¬