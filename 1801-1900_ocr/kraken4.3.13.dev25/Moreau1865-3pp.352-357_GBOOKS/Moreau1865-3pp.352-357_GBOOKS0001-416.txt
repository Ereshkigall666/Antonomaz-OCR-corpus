,
393
blez, voſtre repos inquieté, la perſonne du Roy enperil, la voſtre ſur le bord du
precipice, que Voſtre Majeſte preuoit, & ne croit pas, lors qu’elle s’attire la
haine du peuple, la fureur de ſes ſujets, l’indignation des pauures, preferant le
bien d’vn particulier au bien du public, & le ſang eſtranger au ſang domeſtique
des François: Madame, Dieu prend en main la defenſe des Innocens, & ſe vançe
en la perſonne des Souuerains de l’iniuſtice que la tyrannie leur fait faire. Marie de
Medicis eſt morte miſerable ds les terres eſtrangeres de ſes cruels ennemis, la Frã̃¬
ce luyeſtoit obligeé́e de ce qu’elle eſtoit mere de ſonRoy, &voila tout;auſſi ne ſe mit
elle pas beancoup en peine de procurer ſoa retour, ne pouuant oublier le reſſenti¬
nent des concuſſions & des iniuſtices qu’elle faiſoit ſouffrir à ſon peuple. Dieu par
vne prouidence admirable de ſa Sageſſe infinie,a laiſſé cét exemple à la ſuitte des
ſiecles, pour donner à connoiſtre aux Puiſſances Souueraines, qu’elles ſe doiuent
rendre ſenſibles à la voix des peuples, & donner quelque relaſche à l’Innocence
opprimée. Les pauures ſont les membres de Dieu, il en eſt le Chef, & par conſe¬
quent le deffenſeur, les Roys ne regnent que parce qu’il les fait regner: Saül, Ma¬
naſſez, Balthazar, ont eſprouué en leur perſonne l’effet de cette verité. Mais ſans
aller feü̈illeter ſi loin dans les Hiſtoires;certainement, Madame, la mort tragique
du Mareſchal d’Ancre, doit-elle point faire apprehender Mazarin d’vn pareil trai¬
tement, n’en eſtant pas moins digne? Et voſtre Majeſté́ d’vn honteux reproche d’a¬
uoir ſi long-temps ſouffert en voſtre Cour le ſujet de la miſere commune, le fleau
du Peuple, le tyran de nos bourſes, & l’ennemy cruel de l’Eſtat, qui a voulu abatre
l’authorité du Par lement, afin que la Iuſtice ne priſt connoiſſance de l’enormité de
ſes crimes, qui promit à Galarety traitant ſa paix auec l’Eſpagnol de mouuoir vne
guerre Ciuile en France, & par ce moyen donner lieu à ſes ennemis de recouurer
ſes plus glorieuſes & dernieres conqueſtes. Son auarice inſatiable la porté iuſ¬
ques à ce point d’iniuſtice & de cruauteé, de prendre toutes les années huit cens
mille ſequins du grand Turc: pour empeſcher la paix & l’vnion entre les Princes
Chreſtiens. Vn tel viſage eſt il bien capable de gouuerner l’Eſtat? & d’auoir l’ad¬
miniſtration des affaires de France? Peut-on bien confier la perſonne du Roy en¬
tre les mains d’vn deſloyal? qui n’a ny Foy, ny Loy, ny Dieu, ny ame. Pierre Ma¬
arin ſon ayeul eſgorgea ſon Maiſtre; Ne le peut-il pas faire? eſt-il plus homme
de bien ? ou a-t’il moins de malice? Mais, Paris a pris les armes, il eſt vray, mais c’eſt
pour le ſeruice de voſtre Majeſté, & pour deliurer ſon Roy d’vne oppreſſion dome¬
ftique & d’vne cruelle ſeruitude qu’il ſouffre, & qu’il ne connoiſt pas. Les
Bourgeois demandent le Roy, tout le monde la Perlonne Royale de Voſtre Ma¬
jeſté: Mais la Greue veut Mazarin, ſi Rome le refuſe: Et comme le Scorpion
 eſcrazé ſur la piqueure donne la gueriſon au mal qu’il a fait, de meſme l’infan ie
de ſa mort eſſuyera les larmes de nos yeux, & adoucira la playe que la cruauté
de ſa vie à cauſé à tout le monde:Nos vies ſeront en ſeureté, ſi nous n’auons plus ce
Lycantrope ennemy de noſtre ſang, nos familles ſeront en repos, nos enfans man¬
eront du pain dans la miſere qui le leur a oſté, l’Eſtat ſera en hõne intelligence, les¬
Princes bienvnis, les ennemis ne nous regarderõt que pour nouscraindre, &la Fran¬
ce iouyra de ſa premiere tranquillité. Que le bien du public & que l’intereſt du
 Ddd ij