1S8
faction dans le maſſacre des partieuliers, ſi d’vn ſeul coup de hache il ne peut aua¬
ler la teſte à des millions entiers? Ne vous imaginez pas que le ſang des innocens
ayt aſſouuy la ſoif de ce genereux Herode, il faut qu’il finiſſe auec toutes les plus il¬
luſtres teſtes de la Monarchie, & qu’ayant repreſenté tout ſeul les quatre premiers
actes de la funeſte tragedie de la France, il engage tous les plus genereux enfans de
ce triomphant empire pour en faire la Cataſtrophe.
Les iniuſtices & les meſchancetez qu’il a commiſes n’ont point encore paſſé l’E¬
bre, le Rhin, & les Alpes; ſes mains n’ont encore frapé́ que les particuliers, & ſon
ambition ſemblable à celle que Iuuenal donne à ſon Alexandre ſe trouue reſerree
dans le pourpris de la France, comme ſi elle eſtoit terminee des deſtroits de Giare
& de Seriphe. Vous en eſtes tous les irreprochables teſmoins? Vous ſçauez que ce
grand Cardinal pour donner quelque couleur & quelque pretexte de neceſſité 
nos pilleries, a réchauffeé la tiedeur des guerres, qui ſans doute s’en alloit eſtre
eſteinte par vne derniere Paix, ſi ſon eſprit infatigable n’euſt trouué moyen de ra¬
nimer la langueur des peuples, pour recommencer auec plus de fureur le carnage
de la Chreſtient́.
Pauure France! tu verrois maintenant que la vigueur de tes enfans, que les deux
grands Coriphées de l’eloquence Grecque & Latine nommerent autrefois les fou¬
dres de la guerre, s’abaſtardiroit dans la molleſſe & dans l’oiſiueté de la Paix;Si no¬
ſtre grand Mazarin ne l’eut d’eſtournée par ſes artifices & n’euſt entretenu ces illu¬
ſtres deſordres où ils s’aguerriſſent tous les iours. Tes terres ne ſeroient plus fecon¬
des que d’oliues, ſi ſon eſprit n’euſt trouué le moyen de l’arrouſer du ſang de tes en¬
fans & de tes ennemis, pour en faire naiſtre autant de cyprés que de lauriers & de
palmes? tu n’euſſes veu éelater dans tes carrefours que des feux de ioye allumez par
la reſiouyſſance des peuples, au lien que maintenant les embraſemens des Villes;
entieres & les incendies des Prouinces dont noſtre Mazarin eſt l’illuſtre boutefeu,
font voler ta reputation dans toutes les parties du monde: Tes conqueſtes meſmes
euſſent arreſteé le cours de tes victoires, & tes guerriers enſſent ſi anbitieuſement
eſtendu les bornes de ton domaine, que le defaut d’ennemis t’euſſent obligé de con¬
gedier les troupes, ſi les inuentions de ce grand Miniſtre d’Eſtat n’euſſent eſtouffé
les eſperances du Royaume de Naples, ne le ſecourant point à loiſir, s’il n’euſt pro¬
curé la priſe de Courtray, donnant vn ordre ſecret au ſieur de Paluau d’en amoin¬
drir la garniſon pour en faciliter la priſe aux ennemis, s’il n’euſt deſpourueu d’ar¬
mée la campagne de 1647. pour expoſer les illuſtres vies de deux Mars, les Mareſ¬
chaux de Gaſſion & de Rantzau, & donner cependant le loiſir à l’Archiduc Leo¬
pold de ramaſſer les Palmes que nous auions moiſſonné, comme il fit en partie par
les honteuſes priſes d’Armentieres& de Landrecyes;s’il n’euſt arraché ton fer tri6¬
phant des mains du Mareſchal de la Motthe, du Comte de Harcour & du Prince
de Condé, qui probablement euſſent ioint l’Aragon à la Catalogne & fait trembler
le Roy d’Eſpagne dans ſon Eſcurial quand il y euſt eſté́ à l’abry de mille citadelle:
Ainſi ce grand eſprit a iugé meſmes qu’il eſtoit bon le laiſſer prendre quelque auan¬
rage à tes ennemis, afin d’empeſcher la concluſion de la Paix, & de te conſeruer tou¬
ſiours quelque matiere de conqueſte, pour donner vn continuel exercice à tes Ge¬
 nraux.