38;
ou Deélarations receuës & approuuées par les Compagnies ſouueraines du
Royaume. La raiſon de cette Loy a eſté entr’autres, pour empeſcher que les
Fauoris de nos oys, portez par leur paſſion & intereſt particulier, ou par vn
mauuais conſeil, ne changent par vne charge inſupportable de leué́es & im¬
poſts ſur le peuple, ſous leur nom, leur domination douce & agreable en ty¬.
rannie: car quoy qu’ils ay ent eu quelquefois deſſein d’apporter quelque violenee
à la liberté́ des ſufrages du Parlement & changer ceſte forme eſtablie par les
loix du Royaume, & que meſmes pour y paruenir ils ayent faict mander le Par¬
lement part nos Roys pour luy dire de bouche leurs intentions, & qu’ils ayent
cherché des moyens extraordinaires pour faire reüſſir de nouuelles leuées, neant¬
moins, ils n’ont pû̂ donner aucune atteinte à leurs ſent imens, ny renuerſer vn
eſtabliſſement ſi iuſte & raiſonnable. Le Parlement a eſté pareillement en poſ¬
ſeſſion de repreſenter aux Roys les iuſtes plaintes de tous ſes Eſtats & Corps
du Royaume par das humbles remonſtgnces, auſquels ils ont touſiours fait
raiſon. Il eſt encores à obſerner que le Parlement n’eſt point oblige de deferer
& n’a iamais deferé ny eu d’eſgard aux Arreſts du Conſeil & lettres de Cachee
portant quelques Ordonnances importantes à l’eſtat; comme eſtant cette pro¬ 
cedure contraire aux Loix fondamentales du Royaume, à l’ordre ancien de
Ftance & aux Ordonnances. Et auparauant le regne du deffunct Roy les peu¬
ples n’ont iamais ſouffert aucunes leues de deniers eſtablies par Arreſt du Con¬
ſeil: Mais au commencement de ſon regne & pendant ſa minorité, le feu Mar¬
quis d’Ancre, duquel la memoire a eſté́ condamnée par le Parlement. & doit
eſtre en abomination à toute la France: Cet Italien qui n’auoit aueuns biens de
naiſſance, bruſlant d’vne conuoitiſe Iltalienne, n’a pas ſeulement ſous le credit
& faueur de la dafuncte Reine Marie de Medicis Me re du defunct Roy & Re¬
gente en France, eſpuiſé vne bonne partie des Finances que le bon maſnage
d’Henry quat rieſme auoit amaſſé dans le Chaſteau de la Baſtille; fait augmenter
les leuées ordinaires de deniers, en eſtablir de nouuelles par des voyes extra¬
ordinaires qu’il a appliqué́es à ſon profit par des Comptans: mais encores ſça¬
chant que le Parlement, pour ſon deuoir, vouloit prendre connoiſſance des de¬
ſordres qui s’eſtoient formez dans l’Eſtat par ſa mauuaiſe conduite. Il a oſé
entreprendre ſur la liberte & franchiſe en tirant les plus affectionnez de leurs
Corps au bien publiede l’exercice ordinaire de leurs charges.
Ce mal n’a pas pris fin par la fin malheureuſe de la vie du Marquis d’Ancre,
mais il s’eſt beauconp augmenté du temps de ce fameux fauory le defanct Cardi¬
nal de Richelieu, duquel la memoire doit eſtre en hotreur à tous les gens de bien:
cet homme ambitieux, iuſques à pretendre à vne Couronue de laquelle il ’eſtoit
né ſubjet naturel, ce Cadet de maiſon, de Gentil-homme deuenu Duc & pair de
France, grand Maiſtre & Surintendant general de la Nauigation & commerce de
France; Lientenant general pour le Roy en Bretagneyant ſouſtenu ſous vn nou¬
ueau nom de vanit́ de premier Miniſtre d’Eſtat, ſa fortune contre les efforts legi¬
time de la defucte Reine ſa bienfactrice, & des Princes du Sang & plus grands
d Royaume pour rendre ſa maiſon, la quelle eſtoit dans l’indigence la plus ill¬