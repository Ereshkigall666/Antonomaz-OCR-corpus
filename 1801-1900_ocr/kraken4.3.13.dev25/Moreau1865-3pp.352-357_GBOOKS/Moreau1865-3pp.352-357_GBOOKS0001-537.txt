520
N’eit-ce pas vne choſe eſtrange, que les deux peuples les plus genereux du mon¬
de, & qui tiennent encore auiourd’huy ſous voſtre Majeſté Tres-Chreſtienne, &
ſous la meſme Catholique, tout le reſte del Europe en balance, ayent depuis tant
de ſiecles demeuré mortels ennemis? Qui le ſ̧auroit iamais croire, ſi l’Hiſtoire ne
,
l’enſeignoit, que tant d’alliances contraCteées entre l’vne & l’autre Couronne, rant
& tant d’vnions, & de paix faites enſemble, n’ayant iamais pu faire regner la con¬
corde, & l’amitié entre deux Nations, les plus puilantes, les plus redoutées, & les
plus belliqueuſes de toute la terre?
 Les granles & les glorieuſes victoires qui rangerent les Mores à la raiſon; ces.
grandes nauigations, qui furent les clefs des Terres-neufues, & ces autres belles
actions, tant de paix que de guerre, qui firent l’ouuerture par où la bonme fortune
entra dans la maiſon d’Eſpagne, ont porté l’humeur des mes peuples à beaucoup
d’ambition & d’audace, qui les ont depuis rendu comme inſupportables à tout le
reſte des hommes: ie l’aduouë, mais tout cela n’a point tant cauſé nos auerſions, &
nos haines, que les mauuais deſſeins de la pluſpart de nos Fauoris, & de nos Mini¬
ſtres d’Eſtat, qui n’ont trauai lé à nous deſ-vnir que pour en faire naiſtre nos guer¬
res, & de nos miſeres en eſtablir leurs fortunes.
Les auantages que nous remportaſmes ſur vous à Pauie, & à Saint Laurans, & ’es
fameuſes victoires qu’en eſchange vous acquiſtes ſur nous à Rauennes & à Ceri¬
ſoles, ne furent que les ouurages de ces Deſerteurs de nos Royaumes, qui nous ar¬
merent les vns contre les autres, à deſſein de s’enrichir de nos deſpoü̈illes, & de vi¬
ure contens parmy leus anarice, tandis que nous viuions afligez parmy nos miſeres.
publiques. Ie confeſſe que parmy ces mauuais Miniſtres, il y en a eu quelques- vns
de bons; & Charles-Quint, qui eſt le premier Prince qui ieeta dans ſes Eſtats, les
premiers fondemens de cette grande puiſfance, à qui depuis la Chreſtienté n’en a
point veu d’égale que la voſtre, en choiſit vn par les conſeils, & la fidelité́ duquel en
parie, il s’eſt depuis fait vn ſt grand Monarque. Tous ceux qui ont ſuccedé au
Cardinal Granuelle, n’ont pas eu comme luy les deſſeins de ne s’agrandir que par
’exraordinaire grandeur de leur Maiſtre. Ximenes fut feul abſolu ſous Ferdinand,
ptedeceſſeur de Charles, Ruy Gomes de Silua ſeruit fort fidelement ſous Philip¬
pes II. Le Duc Cardinal de Lerme commanda ſous Philippes IH. Mais le Comte
Duc d’Oliuarez, qui eſt celuy qui a regi & gouuerné le plus abſolument qu’aucun
autre mes Royaumes & mes diuers Eſtats, a miſeraLlement fait contre l’Eſpa¬
gne, ce que l’ingrat, l’auare, & le ſcelerat Cardinail Mazarin à fair contre la
France.
Ils ont tous deux ſi mal agy,& pour noſtre gloire, & pour le repos de nos Subiets,
qu’ayant terny l’éclat de l’vne, &par leurs pyrateries & oppreſſions troublé le bien
de l’autre, peu s’en eſt fallu, & peu s’en faut encore, que nos Peuples ſecoüant le
ioug de leur obeyſſance, ne nous ayent par leur ſouſleuement depoſſedées de nos
Sceptres, & de nos Couronnes.
Les Cardinaux de Pellegruë, de la Roche, d’Amboiſe, d’Oſſat, & de Rets parmy
les François, Albornos, Caruayal, Granuelle, Ximenes, cy-deſſus nommez parmy
les Eſpagnols; & les Colomnes, les Vitelleſques, & les Caraffes parmy les Ita¬
iens, ont eſté de grands Hommes, de grands Miniſtres d’Eltat, de grands Fauoris
qi