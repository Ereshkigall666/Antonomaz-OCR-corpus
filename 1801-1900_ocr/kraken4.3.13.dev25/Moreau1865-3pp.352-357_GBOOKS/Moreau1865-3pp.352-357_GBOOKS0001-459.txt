44
Elles ſont ſi viſibles, que nous ne pouuons faillir dans Ivnion que nous pretendons
de faire, pour nous oppoſer a des iniuſtices qui perdent tout IEſtat d’vn Prince mi¬
neur, durant vne Regence adminiſtrée par vne eſtrangere. Nous ne pouuons faillir,
dis-je, eſtans appuyez de authorité des plus ſages tetes du premier Parlement du
Royaunmxe, dont les trauaux inſignes ſurpaſſent infiniment tout ce que les fables ont
feint de ceux drgrand Hercule. Apres tout, il ſuffit de dire pour la condemnation
entiere de Mazarin, que ceux qui ſembloient auoir iure la perte de la France par vne
haine qu’on croyoit irreconciliable, entre deux grandes Couronnes, nous ont de¬
couuert la lacheté de ſes tralhiſons.
LA. DECLARATION DV DVC CHARLES.
A ee y      7 4  !
T   
  e 
faite à Noſſeigneurs du Parlement, & aux Bourgeois
deParis, enfaueur de la France.
VL n’y a rien qui ſoit plas charmant pour attirervne ame ambitieuſe, que de luy
 promettre des dons immenſes, immunitez & prerogatiues: il n’y a acte d’iniu¬
 itice qu’elle ne commette, ny laſchetez ou elle ne s’abandonne, l’honneur ne
la touche point: ſes plus fortes paſſions ne viſent qu’à s’eéleuer au debris & à la perte
de ſon prochain, ſa conuoitiſe, auſſi infame que mercenaire, captiue ſes ſens, & la
fait tonber dans toute ſorte de crimes: elle exile laVertu, fait triompher les vices:
ſon inſolence s’étend par tout, & ſa cruauté n’apoint de bornes, les pleurs ny les
larmes ne la peuuent ftechir, auſſi on peut dire qu’elle eſt l’image d’Enfer: veu que
cette maudite paſſion y tire ſon origine, elle a de puiſſans attraits, veu que c’eſt vne
magi, de laquelle pluſieurs cœurs ſont enſorcelez. lamais le ne me ſuis laiſſé dupper
par ſes blandices, ny flatter par ſes carreſſes, ny emporter par ſes promeſſes.
Et en cela i’en atteſte la Cour d’Eſpagne, qui ſç̧ait que Mazarn m’a fait offre de
deux millions & me remettre dans la poſſeſſion de ma Duché de Lorraine, pourueu
que ie vouluſſe ſeconder ſes deſſeins, qui ſont de perdre la France, & ſaccager le
plus vertueux, le plus ſage pour ſa conduite, & le plus équitable Senat de l’Vni¬
uers, qui maintient la Monarchie, & qui par ſes deliberations, par ſes ſoins & bons
aduis, joint auec les armes, fait des prodiges auec des ſuccés dignes d’admiration;
la Iuſtice eſt vne Vertu qui eſt d’autant plus noble que la force, que c’eſt el le qui l’a
fait ſurgir à bon port: car à quoy ſeruiroit d’auoir vne force imaginable ſi elle n’eſt
dirigée par la Iuſtice, qui luy donne le nmouuement & l’addreſſe d’entreprendre par
ſes bonsconſeils, ſinon la force ſans Iuſtice eſt vn deſordre, qui ne peut ſubſiſter, &
qu’ainſi ne ſoit elle paſſeroit pour tyrannie.
Donc, la Iuſtice & Magiſtrature eſt plus noble que la force, auſſi elle et diuine¬
ment inſtituée pour gouuerner les peuples qui ſont obligez en conſcience, d’acquieſ¬
cer à ſes Loix, & ſubir à toutes ſes Ordonnances.
 Depuis le temps des barricades iuſqu’à maintenant, i’ay eſté ſollicité par cé́t
odieux Miniſtre, pour m’engager dans ces malheureux deſſeins, auec les promeſſes
ſuſdites, témoins Archiduc Leopold, auquel il a faît auſſi de grandes promeſes, &