as
2oy
onde de plus cher que l’honneur, & qu’vn homme qui l’a perdu, eſt banny pour
iamais de la memoire des Iuſtes, de la conuerſation des gens d’honneur, & qu’il eſt
rendu incapable de ſeruir le prochain.
Or ſuppoſé que Iules Mazarin ait eſteé homme d’honneur, ie dis qu’il l’a perdu
ſans eſperance de iamals le recouurer; parce qu’il eſt mort dans la memoire des lu¬
tes parce qu’il n’a aucun refuge fauorable; parce qu’il n’a ſeruy au prochain que
pour le trahir & pour le perdre: s il a perdu l’honneur, il eit mort ciuilement, &
& partant i’ay eu raiſon de vous preſenter ſa honteuſe défaite.
e Il eſt mort dans la memoire deſuſtes; car s’il eſt vray que celuy qui coupe vn
aubre par le pied, n’a pas enuie de hanger de ſes fruits; s’il eſt vray que celuy qui
arit vne fontaine dans ſa ſource,n’a pas deſein d’etancher ſa ſoif dans ſon ruit¬
ſeau, voyant que lules Mazarin en à tant voulu aux Iuſtes qu’il les a tous chaſſe
hors de France, eſt-il pas vray de dire qu’il n’a pas eu enuie de poleder la Iuſtice
ie me trompe, il s’eſt vanté vne fois en ſa vie en bonne compagnie de la pouuoir
poſſeder & d’en pouuoir diſpoſer aà ſa diſcretion, à la faueur de ſes Finances ; mais
malheur pour luy ? ſes Loü̈is ſe ſont trouuez trop petits pour le poids qui court, &
la balance qui les a peſez tropiuſte pour approuer ſes preſens? d’ou eſt venu que
ſe voyant abandonné́ de la uſtice, il a fait courir apres elle, afin d’empriſonner
 celle qui prepare aux autres des Baſtilles pour priſon; eſt-ce auoir enuie de viure
dans la memoire des Iuſtes, que de les chaſſer de la ſorte? Il a paſlé plus auant & a
ſait l’hypocrite, car il a voulu faire le perſonnage du Iuſte; On nous depeind la Iu¬
ſlice auec vne eſpee en vne de ſes mais & vne balance en l’autre, pour moy, ie ne
ſcay ſi ces Peintres de l’Antiquité auoient quelque cognoiſſance de ſaint Miehel,
que la France a choiſi pour Protecteur, à cauſe qu’il eſt armé de la ſorte, mais ie ſçay
bien que Iules Mazarin a poné enuie à cét Archange, & que ſous pretexte de pro¬
eger la France & de la deffendre, il a pris l’eſpee en vne de ſes mains, & la balan¬
ce en l’autre, afin de manier les Parlemens à ſa fantaiſie, comme il manioit les ar¬
mes; mais qu’eſt-il arriué? deux choſes.
L-a premiere, c’eſt que dans cette balance qu’il tenoit en l’vne de ſes mains, on y
a peſeé ſon merite au poids de ſes actions, & quand il a veu que chacun cognoiſſe it
que ſa malice eſtoit la cauſe de ſon eleuation, & que ſon hypocriſie eſtoit dé́cou¬
uerte,il eſt arriué vne ſeconde choſe, c’eſt qu’il s’eſt ſeruy de l’eſpee qu’il tenoit en
l’autre main pour perdre tous ceux qui ont mis au iour ſes meſchancetez & ſes hy¬
pocriſies; direz-vous que celuy-là eſt Iuſte, qui ſous pretexte de Iuſtice exerce tout:
ſorte de meſchancetez & de tyrannies, il eſt donc mort dans la memoirc des Iuſtes,
pour ne iamais reſfuſciter.
2 Ie dis qu’il n’a aucun refuge qui luy ſoit fauorable? Sera-ce Dieu qui ſera ſon
refuge?Seront-ce les Saincts Seronat-ce les hommes; Seront-ce les demons;point.
du tout: Ce ne ſera pas Dieu, parce qu’il eſt la voye qui nous conduit à la felicité́, &
celay-ey eſt la voye qu’a frayé ſon predeceſſeur pour nous conduire à perdition.
Dieu et la verité, & celuy-cy ne profite que de fourbes & de menſonge: Dieu
eſt celuy qui nous donne la vie, & celuy-cy ne nous a iamais procuré que les maux
qui nous donnent la mort; quelle apparence qu’vne abyſme de bonté ſerue de
refuge à vn tel monſtre de meſchanceté? Seront-ce les Saiucts? point du tout,