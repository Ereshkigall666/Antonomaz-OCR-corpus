364
durnal, non pas dieCtement, mais allant du Coucht a-Leuant par le Cercle obli¬
que du Zodiaque? Il tempere par ce moyen la rapidité, la violence, & l’impetuoſi¬
té du mouuement quotidien; & par ſa douceur il diſtingue les ſaiſons, & il nourric
& entretient tous les animaux, ſans laquelle ils mourroient.
 La prudence des Miniſtres d’vn Prince n’eſt pas d’vn mondre effet, quand elle
s’oppoſe auec la bonne grace, la raiſon, & la luſtice, à cette Puiſlance ſouueraine,
qui eſt de ſoy impetueuſe & redoutable: elle maintient l’Eſtat, qui tomberoit eu¬
uine, s’il n’eſtoit appuyé de ſes ſages conſeils. Les exemples de cecy ſe voyent or¬
dinairement és Princes qui ſont malconſeillez, leſquels abuſent de leur puiſſance,
& la conuertiſſent en Tyrannie, en commettant des violences, des rapines, & des
iniuſtices, qui ſont les caules de leur perte, & de la Monarchie.Nous ne pouuons pas
douter à preſent de la verité de la Maxime des Politiques & des Philoſophes, que
les choſes violentes ne peuuent eſtre de longue durée. Voila, Sire, le premier ef¬
fet du bon conſeil, puis qu’il fait regner le Prince dans ſes Eſtats, en luy faiſant ren¬
dre l’obeyſſance qui luy eſt deuë, & reſpectiuement rend les Subjets heureux ſous
ſa domination.
Ie viens, Sire, au ſecond effet du bon conſeil, que ie trouue grandement auan¬
ageux à vn Prince pour l’honneur, & la reputarion qu’il luy fait acquerir. Car,ſup¬
poſé qu’vn Prince de luy-meſme ne fuſt gueres ſage, ny bien intelligent, ſi eſt-ce
qu’on l’eſtimera tel, s’il prend de ſage Conſeillers, deſquels il fuiue les auis: parce
que nous voyons ordinairement qu’on lay attribuë les effets de toutes choſes, com¬
me ſont les Victoires, les Conqueſtes, & les Batailles qu’il aura gaignées par les Ca¬
pitaines; ou bien les bons Reglemens, les Ordonnances, & les Lqix qui auront eſté
faites par ceux de ſon ConſeiI. Vne autre raiſon par laquelle vPrince eſt obligeé
de n’auoir auprés de luy que des gens d’honneur, eſt que les vices, & les defauts de
ceux qu’il employe, luy ſont touſiours attribuez, à cauſe de leurs actions, que le
peuple croit emaner de céluy, ſous le nom duquel, de ſon authorité, & de ſon pou¬
uoir toutes choſes ſe font. ’adiouſte pour troiſiéme raiſon, qu’il eſt impoſſible
qu’vn Priince qui aura d’habiles Conſeillers, n’apprenne tous les iours aueceux, &
ne ſe rende capable de gouuerner ſon Eſtat, ſinon qu’il fuſt tout à fait ſtupide & dé¬
pourueu de ſens commun. Neantmoins quelques bons Conſeillers qu’vn Prince
puiſſe auoir, il ne ſe doit iamaistant repoſer ſur eux, que de ne vouloir point con¬
noiſtre de ſes affaires. Ct excellent Conſeiller ( le ſieur de Commines) leur ap¬
prend bien ce qu’ils doiuent faire, quand il leur dit, que Dieu n’a point eſtably la
Charge du Prince pour eſtre exercée par des beſtes: & il ſe mocque de ceux, leſ¬
quels quand on leur parle de quelque affaire, reſpondent, ie ne ſuis pas Clerc, ie
laiſſe faire aux gens de mon Conſeil, auſquels ie me fie; & làdeſſus s’en vont à leurs
plaiſirs:diſans, que s’ils auient eſté bien nourris en leur ieuneſſe, ils allegueroient
d’autres raiſons, & ſouhaiteroient d’eſtre eſtimez tres-ſages & vertueux.
Le troiſieſme effet du bon conſeil, Sire, n’eſt pas moins vtile à vn Prince que les
deux autres, eſtant bien certain, qu’il le fait craindre de ſes ennemis & des eſtran¬
gers, qui difficilement pourroiet reü̈ſſir, s’ils auoient le deſſein de s’actaquer à luy.
le ne veux produire ſur ce ſujet, que l’exemple du fameux Hannibal, qui eſtoit v
Capitaine eſgalement vaillant & ſage: auſſi craignoit-il dauantage les prudee