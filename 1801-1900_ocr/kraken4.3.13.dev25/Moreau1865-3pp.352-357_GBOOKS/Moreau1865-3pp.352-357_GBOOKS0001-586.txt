369
rauir durant ma vie, eſt proprement le racourcy de voſtre inclination , qui ne trou¬
uera pour ſectateura, que ceux que vous auez attachez à vos intereſts,à la faueur de
l’authorité de la Reine,à qui vous auez perſuadé qu’en vous abaiſſant, c’eſtoit cho¬
quer ſa puiſſance & meſpriſer ſes volontez.
Il faut que ie vous auouë ſans flaterie, que ie n’euſſe iamais eſté capable d’vne pen¬
ſée ſi ridicule aux eſtrangers & pernicieuſe pour nous, comme a eſteé celle d’enleuer
le Roy en pleine nuit: & mander en ſuite aux Bourgeois de Paris, qu’aucuns eſprits
leditieux du Parlement,auoient correſpondance auec les ennemis de l’Eſtat, &
qu’ils auoient obligé́ leurs Majetez à cette retraite.
Dites-moy paunre imprudent.n’auez vous pas veu que cette impoſture eſtoit auſſi
groſſiere que fauſſe, & que c’eſtoit indignement offencer l’authorité́ & la grandeur
de ſa Majeſté Royale, de la faire fuir de Paris, quand bien il y auroit eu ( ce qui eſt
faux) des eſprits ſeditieux dans ſon Parlement; d’auoir fait faire au Roy ce qu’vn
ſimple Bourgeois auroit eû honte de faire, ayant vingt amis pour ſe deffendre ?
 Si cét aduis eſtoit veritable, pourquoy ſa Majeſté n’enuoyoit-elle pas ordre à ſon
Parlement de ſe ſaiſir des perſonnes des accuſez, & pourquoy n’enuoyer pas auſſi
les accuſateurs auec bonne garde, pour faire le procez aux vns ou aux autresAlors,
ſi le Parlement en êt fait refus, il eût eſté coulable & complice de cette coniura¬
tion contre la perſonne ſacrée de ſa Majeſté.
En vain ie m’arreſterois à diſſiper vne fourberie ſ manifeſte, il me ſuffit de vous
dire que vous eſtes vn laſche & tres pernicieux Miniſtre d’Eſtat.
Si les poulets d’Inde qui eſtoient à Ruel at temps des Barricades premieres, pou¬
uoient parler, ils vous reprocheroient vos coyonn er ies & vos laſchetez; puis qu’vn
Renard ou quclque autre beſte Ies ayant fait vne nuit partir & voler d’effroy dans
le pare5 vous en euſtesvne ſr forte alarme, qu’à peine on pût vous raſſeurer. Au
fonds, ne voyez vous pas l’auerſion que toute la France a conceuë contre vous, &
cela eſtant, & puis qu’elle la met en trouble, ſi vous eſtiez genereux & bon Miniſtre
d’Eſtat, ne deuriez vous pas preferer la tranquillité́ publique à vos propres intereſts
& vous laiſſer ployer à ce torrent qui vous emportera ſi vous y reſiſtez. Voſtre eſ¬
prit eſt bien eſloigné de la generoſiteé de ce Cheualier Romain, qui ayma mieux ſa¬
crifier ſa vie à ſa patrie pour fermer le precipice qui s’eſtoit ouuert dans Rome,
que de la voir affſigee d’vn accident qui pouuoit eſtre finy par l’engloutiſſement
d’vn ſimple criminel.
Or puis que vous n’eſftes ny Sage, ny Fidele, ny affetionné à la France: ie preuoy
 que vous ſerez chaſſé auec honte, de la place que i’ay glorieuſement occupee, ſi de
vous meſme vous ne vous euadez comme ie vous l’ay dit n’aguere. Le meilleur ad¬
uis que ie puiſſe vous donner, eſt de vous retirer & au pluſtoſt ſans attendre la fu¬
reur dn Normand. Par ce moyen qui eſt le ſeul qui peut donner la paix a la France,
vous la mettrez en eſtat d’enuoyer ſes forces contre ſes autres enuemis? voſtre re¬
traite auancera ſes victoires & l’on dira que ſi vous ne les auez auancees, a tout le
moins vous auez tres-bien fait pour voſtre ſeul intereſt de croire vn ſage Poli¬
tique.
Les veritez que ie vous reproche ſont exemptes de paſſion, comme ce que ie dis de
moy ſe trouuera ſans vanité; & en effect, les Eſprits bien-heureux ſont au deſſns de
Gccc