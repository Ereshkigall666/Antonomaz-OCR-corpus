34
ſont aſſujettis auſdits Sabſides & Impoſts, mais auſſi(ſ comme le fait le monſtre clai¬
rement ) le Roy la Reine Regente, & toutes les maiſons Royales, les Princes, Pre¬
lats, Gentils-hommes, Ecclehaſtiques, Officiers des Cours Souueraines &autres, les
Religieux & Religieuſes, & generalement tous les ſubiects de ſa Maieſté, de quel¬
que qualité & condition qu’ils ſoient: Car ſans excepter meſme la ſacrée perſonne
de ſadite Majeſté, il n’y a aucun habitant en ſon Royaume, qui depuis le ſommet de
ſa teſte, iuſques à la plante de ſes pieds, porte aucun veſtement, ou qui par ſa bou¬
che prenne aucun aliment, quine paye Ieſdits Subſides & lmpoſts. Et ſemblable¬
ment pour les harnois de ſes ceuaux & de tous leurs attiraux: de ſorte qu’aà cette
occaſion il n’y a perſonne dont la deſpenſe ne ſoit augmenté́e & encherie de plas
d’vn quart à cauſe deſdites Subſides & Impoſts. Duquel quart montant à vne ſomme
monſtrueuſe & incroyable, le Roy ne ſe preuaut pas de la vingtieſme partie, telle¬
ment que les dix-neuf, &vingtieſme deſdits Subſides& Impoſts demeurent és mains
deſdits Partiſans & Exacteurs. Et comment grands & petits leur ſont t ibutaires,
voire de beaucoup plus qu’a ſa Majeſté. Mais tout cela n’eſt pas le plus grand mal,
qui reſulte deſdites confuſions & deſordres; En voicy vn qui eſt trop plus important
& pernicieux au Roy & à ſon Eſtat: C’eſt à ſçauoir, que les pauures Laboureurs de
champs & de vignes, & autres habitans du plat pays, voire meſmes les pauures
femmes vefues & les orphelins, ſont te llement moleſtez & oppreſſez par vne infi¬
nité de procez, contraintes & empriſonnement à cauſe deſditcsT ailles, Subſides &
Impoſts, qu’vme grande multitude d’iceux eſt deſia ruinee & perie miſerablement,
tant é́s priſons de tous les Tribunaux de France, qui en ſont toutes remplies, que
par les villes & champs, où la miſere & la pauureté les fait fuyr, pour y chercher
leurs miſerables vies, comme il eſt tout euident & notoire. Et il eſt fort à craindre,
que s’il n’y eſt remedié, il s’en enſuiue par ſucceſſion de temps vn grand defaut &
diminution de peuple: pource que ce deffaut, dit le Sage, c’eſt le dechet de la Prin¬
cipauté. Toutesfois il vaut mieux eſperer que par la ſage conduite & iuſte gouuer¬
nement de la Reine Regente & par les bons & legitimes moyens cy-deſſus propo¬
ſez, il ſera obuié à ce malheur, & que pluſtoſt on verra renaiſtre en cét Eſtat, & ſous
l’Empire & domination de noſtre ieune Roy ſon fils, vnRegne tres heureux & ſem¬
blable à celuy du meſme Sage Salomon, qui par l’eſpace de quarante ans domina ſur
beaucoup de Royaumes, & eut paix tout à l’entour de ſoy, de tous coſtez: & ſes peu¬
ples qui eſtoient en grand nombre,comme le ſablon qui eſt ſur le bord de la mer,
mangeoient & beuuoint, & s’ejouyſſoient, & habitoient en aſſeurance chacun ſous¬
ſa vigne & ſous ſon figuier. Ainſi ſoit-il.
arangues Faites ̀ la Reine Regente, paronſiear le premier
Preſident du Parlement.
 ADAME, Les Souuerains doiuent pluſtoſt ſe faire obeyr, par amoux
  & par donceur, que par crainte & par violence: La clemence doit eſtre
 la principale de leurs vertus, & le but de toutres leurs actions. Les Magi¬
ſrats ſot les mediaeurs entre les Edie des Primes &les ſupplicationsdesP¬