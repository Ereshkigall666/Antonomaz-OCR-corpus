50
cla me faiſoit rire & ſi cela ne me plaiſoit pas trop.
e Caſaiîle. Monſeigneur Ies fols & les enfans diſent ſouuent la verité. Mais en¬
 vous ſortiſtes de Paris; & vous vous arreſtaſtes quelque part.
Le Card. Nous allaſmes gagner la porte de la Conference, pour yentrer en con¬
ference, ſçauoir ſi nous demeurerions quelque temps dans le Cours ou non, enfin il
fut reſolu, que nous y attendrions lques perſonnes de marque, qui n’eſtoient
pas encore aduerties de noſtre dert, & que cependant il y auroit dix ou dou¬
ze hommes à cheual, qui iroient deſcouurir l’eſtat de Paris & nous en aduetti¬
roient.
Le Caſifte. Vous me faites reſouuenir du rendez-vous du bon homme ẽnée &
de ſes compagnons ſur le Mont Ida, la naict du ſac de Troye. Mais comme en s’é¬
cartant de ſa femme, il perdit ſon ſupport & ſa conſolation, de meſme le Roy s’é¬
cartant de ſa Iuſtice oû eſt ſon vray lict nuptial, il a perdu ſon plus grand ſupport &
ſa plus grande conſolation.
Le Card. Cette femme n’eſt pas perduë, le Roy la reprendra quand il voudra.
Le Caſuifte. Vous approuuez donc le concubinage Monſeigneur, & croy ez
qu’il ſoit licite aux Roys d’abandonner leur lict de Iuſtice Il eſt vray que voſtre
Policique eſt vne vraye adultere, qui conçoit dans le peché́ & n’engendre que des
monſtres.
Le Card. Briſons là deſſus Monſieur, & permettez que ie vous diſe les penſées
& les agitations d’eſprit, que i’eus vne heure entiere que nous fuſmes dans leCours,
cependant que la Reine eſcriuoit aux flambeaux à diuerſes perſonnes de condition,
qu’elle vouloit aduertir de ſa ſortie.
Le Caſaiſte. Que faiſiez vous cependant Monſeigneur?
Le Card. Ie me pourmenois à̀ grands pas le long de la riuiere, & m’arreſtois pafois
out curt en me tournant, pour regarder, comme la femme de Loth,cette Sodome
que ie venois de quitter.
Le Caſaiſte. Pourquoy appellez vous Paris Sodome Monſeigneur? On dira
qu’elle n’eſt telle que depuis que vous & voſtre nation Italienne s’y ſont habituez.
Le Card. Sodome ou non, ie luy ſouhaittois le meſme ſort, & diſois en moy
meſme, en iettant les yeux fixement vers la place Dauphine. Tu repoſes ville in¬
grate, mais que ton ſommeil puiſſe-il eſtre eternel. Ha que le ſilence dans lequel
ie te vois, eſt bien different de cette nuict tumultueuſe où tu me donnas tant d’a¬
 armes, & plus de fois le coup de la mort, que ie ne vois d’eſtoilles au firmament!
Tu dors Hydre à tant de millions de teſtes, toute enſeuelie de vin & de ſommeil,
Et puis regardant le cheual de bronze, Que ce cheual diſois-je, ne t’eſt il auſſi fatal,
que celuy de Troye, que ne peut-il enfermer autant de ſoldats, qu’il en faut por te
ſaccager!
 Le Caſaiſte. Vous feriez bien l’Vly ſſe Monſeigneur, car vous ſç̧auez qu’il eſtoit
ſurnommé le Ruſé.
 Le Card. Ie ferois encore mieux le Sinon, ſi ie n’eſtois pas connu. Et ie pourſui¬
uois, Que cette Iſle n’eſt-elle l’Iſle de Tenodos, où i’aye vne puiſſante armée? Ha
qu’elle eſt aduantageuſement fituée proche duPalais, que ie ſaccagerois auec autant
de cœur que les Grecs frent celuy du Roy Priam; & vous Madame Hecube la Iu¬