552
tre le flambeau funeſte qui auez allumeé la guerre, ’& le vipere ingratui déchire les
entrailles à la pauure France, apres auoir ſuccé tout ſon lang & les moëlles, pour en
gorger voſtre inſatiable auarice, ils vous nomment le monſtre de l’Eſtat, & diſent
que vous n’auez iamais eu autre but dans voſtre Politique, que le pillage & la ruine
du Peuple, pour le liurer plus facilement aux Eſpagnols, auec leſquels ils diſent hau¬
tement que vous eſtes d’intelligence, & en font vois des raiſons qui ſont tres-eui¬
dentes & tres- demonſtrariues.
 Au reſte ie vous aduertis que vos flateurs, & vous auſſi, vous trouuerez courts en
vos meſures, & que l’eſperance qu’ils vous ont donnée, & dont ils vous amuſent en¬
core tous les iours, de venir bien toſt à bout des Pariſiens, ſe trouuera vaine & trom¬
peuſe. Car ie vous puis aſſeurer que leur ardeur & leur vigueur augnente tous les
iours, au lieu de diminuer, & que la continuation de la cruelle guerre que vous leus
faites, & des horribles meſchancetez & barbaries que vos troupesexercent à la cam¬
pagne les irritent touſiours dauantage, & leur font exagerer des iniures & des im¬
precations contre vous, qui ne ſont pas conceuables. Meſſieurs du Parlement, tous
lIeurs Generaux, & vn nombreinfini de vaillans Seigneurs & Gentils-hommes, qui
out pris le party contre vous, pour vous pouſſer inſques au bout du monde, & pour
vous exterminer, continuet leurs leuées, & ie vous aſſeure qu’ils ont aſſez d’argent
& de gens pour les rendre ſi conſiderables dans peu deiours, que ie ne penſe pas, que
les voſtres ſoient capables de reſiſter aux efforts, qu’ils ſe preparent de faire. Ie vay
tous les iours au Palai;, à Hoſtel de Ville, & chez les Generaux pour m’inſtruire
de tout ce qui s’y paſſe, & qui s’y dit, ie m’inſinuëaſſez adroitement dans lescom¬:
pagnies de ceux que ie cognois ſçauoir & entendre mieux les affaires, ie contrefais
le paſſionneé contre vous, pour leur tirer le ver du nez, & pour ſçauoir tout: brefie
n’oublie rien de tout ce qui eſt neceſſaire pour vous tenir fidellement aduerty de la
verité́ de toutes choſes: Mais helas! ie vous puis bien aſſeurer que ie ne trouue per¬
ſonne qui ne vous maudiſſe, & qui n’entre en fureur contre vous, lors qu’on ſongeà
voſtre barbare & execrable ingratirude,(c’eſt ainſi que les plus ſages en parlent,&
ils ſont tous reſolus de mourir de mille morts pluſtoſt que de relaſcher ny changer
tant ſoit peu la reſolution qu’ils ont fait d’aſſouuir leur vengeance dans voſtre ſang,
les plus pauures Bourgeois, auſſi bien que les plus riches, contribuent auec vn azele
admirable & vne affection extreme tout ce qu’on leur demande, & ils ſont deſia tel¬
lement accouſtumez à la fatigue des armes, qu’il y aura autant de peine à la leur faire
 quitter, comme ils en oneu à ſe reſoudre à les prendre: pour ce qui eſt des viures,
ie vous aſſeure qu’ils n’en ont iamais manqué, & que l’ordre qu’on y a eſtably, & la
preuoyance des grands & des petits a eſté́ telle, qu’il eſt entré dans la ville vne ſi
grande quantité de bleé & de farié, qu’on eſt aſſeureé qu’il y en a deſia plus qu’on n’en
pourra manger en quatre mois. Iugez par là ce que vous pourrez faire, & s’il y a de
la ſageſſe à s’opiniaſtrer plus long-temps contre de ſi puiſſans ennemis. Ils vous ac¬
cuſent tout haut d’auoir enſoccelé la Reine, & les Princes du ſang, mais ils eſperent
auſſi de faire en ſorte que vos charmes ne dureront pas long-temps, & qu’eſtans deſ¬
abuſez cette bonne Reine, & ces deux grands Princes ſe repentiront d’auoix appuyé́
vn ſ grand traiſte, & ſeront les premiers qui ſe ſaiſiront de voſtre perſonne pour la
faire ſeruir de victime à lfureur du peuple, apres luy auair fait rendre gorge de