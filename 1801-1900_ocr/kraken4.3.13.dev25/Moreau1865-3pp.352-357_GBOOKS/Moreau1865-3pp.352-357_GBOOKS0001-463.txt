446
aſſeurer la grandeur de ſa famille, contre l haine des peuples, & des Princes, de ce¬¬
luy meſme qu’il auois engagé dans ſon alliance, il nous ft vn dernier mal, dout les.
ſuittes malheureuſes ſont comme infinies: il introduiſit dans le Miniſtere le Cardi¬
nal Mazarin eſtranger, qui auoit d’autres ſentimens pour luy que les bons Françoi;
& qui par toute ſorte d’apparence, deuoit mainteuir vne fortune, qui eſtoit le fon¬
dement de la ſienne. Il le fiſt agréer au Roy, comme necelaire au gouuernement,
comme le ſeul depoſitaire de les ſecrets, & de ſes intelligences, particulierement
hors du Royaume. Enfin vn meurt, lautre regne, auecc toutes les maximes & lcs ri¬
gueurs des anciens Tyrans de ſon pays. Il entre dans les affections de l Reine, &
uy ſuggere aſſez de moyens pour obtenir du Parlement, qu’elle fuſt ſeule Regen¬
teà excluſion des autres Miniſtres nomuez par le teſtament du Roy. Le voila
ſouuerain dans le miniſtere, & le plus grand exacteur des peuples, le plus im¬
pitoyable a leurs cris, & a leurs gemiſſements, que le Ciel ait iamais porte.
On m’aſleure qu’on a memoire des millions de millions qu’il a leuez, qu’il a diuer¬
tis ſous vn pretexte de guerre, & dont on fera paroiſtre le receu, ſans qu’il en
puiſſe iuſtifer les miſes. Cela n’eſt pas de ma connoiſſance; ny comme ie croy de
la voſtre: ſeulement nous auons veu toutes ſortes de ſubſides augmentez iuſques.
à vn excés incroyable; nous auons vcu les Tailles en party, où on nous aſſeu¬
re que les plus grands du Royaume auoient la plus grande part: cependant que
les Partiſans ſous leur protection ont tiré tout le ſang du peuple, auec tout ce qui¬
ſe peut de violence & d’inhumanité. Nous voyous dans nos Villages, nos pau¬
ures payſans, qui trauaillans depuis le matin iuſques au ſoir, leurs Tailles payé́es
ne ſcauroient auoir de reſte pour manger du pain.. Nous les voyons ſi fort oppreſ¬
ſez, qu’ils ne peuuent plus faire ces nourritures ordinaires de beſtiaux, qui fai¬
ſoienſbondance dans les Villes. Nous voyons le commerce diminué par l’ex¬
cés de ipoſitions, & par les banqueroutes où l’on reduit les Marchands; les Ofi¬
ciers dans les Villes ſont tous à ſec, & leurs familles deſolées, n’ont plus que quel¬
que honneſte exterieur, ſous lequel elles languiſſent miſerables, à cauſe de
la multiplication des Officiors, & des nouuelles taxes qu’on leur donnetous les
ans, ſous eſperance d’vne augmentation de gages,. qu’on arreſte, & qu’ils ne tou¬
chent iamais. L’on n’a eſpargné les Cours Souueraines, ny les Maiſtres des Reque¬
ſtes, qu’on a interdits,, parce qu’ils ne pouuoient ſouffrir d’eſtre ruinez, & la ma¬
lice a mis tous les principaux Officiers de la Iuſtice dans vn intereſt perſonnel, afin¬
qu’elle euſt dequoy forger des reproches, quand ils parleroient pour le public.
Meſſieurs du Clergé ſe plaignent hautement des deniers qu’on leue ſur eux au pre¬
iudice d leurs priuileges, &en leurs dernieres aſſenblées au lieu de vaquer à la
reforme des mœurs, ils eſtoient aſſez empeſchez à ſe ſoulager par la diſtribution
de leur taxe. Chacun ſe plaint; mais entre tous ie n’en voy point qui en ait plus
de ſujct que les Gentils-hommes, parce qu’ils contribuent à tout ce que l’on eue
fur les autres: S’ils ont des affaires, ils payent bien cherement les intereſts de ce
qu’on tire des hſticiers: Si leurs familles tiennent des Benefices, ils ſont mis com¬
me les autres à la contribuation; comme il leur faut plus d’équipage, ils portent
plus que les autres le taux que l’on met ſur les denrées: S’ils donnent leurs fermes,
le Fermier rabat ſur le prix la ſomme qu’a ce ſujet on exigera de luy pour la Taille,,