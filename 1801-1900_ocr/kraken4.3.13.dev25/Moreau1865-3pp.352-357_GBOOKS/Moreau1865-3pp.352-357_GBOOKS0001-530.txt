318
tion & la conuoitiſe ſont des torrens qui ne rencontrent point de digues; l’appare il.
des ſupplices, & le chaſtiment des crimes ne ſert qu’à ré́ueiller la fureur des crimi¬
nels, la Iuſtice qu’on rend a leurs ſemblables les couche comme vne injure receuë,
les feux & les ſers qu’eſchauffer dauantage, le deſir de leur violence, & le ſang verſe
des coulpables les rend plus alterez de celuy des innocens.
Sous le regne de ce meſme Monarque, la ’rance ſe vit oppreſſée des concuſſions
& des tyrannies de deux autres ſerpenteaux, deux ſang-ſuës né́es dans le vaſe & le.
limon dua Royaume, autres vilains de mareſts qui eurent vn iour l’audace de refu¬
ſer de l’eau aux enfans des Dieux; vn Chirurgieu, & vn fils de Cordonnier Oliuier
le Diable, depuis appellé le Daim, & Iean Doyae, tous deux comme ſuſcitez des
Enfers pour le chaſtiment des trois Eſtats de France, tous deux ennemis de la va¬
leur, de la munificence des bonnes Lettres & des Arts, & toutesfois tous deux bien
voulus d’vn des plus grands Monarques qui aye porteé la Couronne des Lis,iamais
la licence ne trouua plus de priſe dans des cœurs effeminez, la molleſſe ſembloit for¬
tifier leur authorité, leur auarice paſſoit pour bonne conduite, & les Courtiſans eſ¬
bloüis de leurs fortunes, prenoient leur laſcheté pour vne prudence; Mais quoy,
les iours ſont ſuiuis de tenebres, & la fortune toute de verre ſe diſſout & ſe deſtruit
dans ſon plus grand eſclat; les prodiges en preſagent d’autres; vn hibou parut en
plain iour pour annoncer la fortune d’Herodes à Agrippa, & ce meſme oiſeau mal¬
encontreux, fut vne autrefois le Meſſager de ſa mort: ainſi ces deux vilains abuſans
de la faueur Royale, ces auortons de Fauoris apres auoir eu l’audace de meſpriſer
les Princes & la Nobleſſe, apres auoir eu l’audace de porter les Couronnes de per¬
les, & les tiltres de Gouuerneurs de Prouinces, parmy cét eſclat de gloire & de
pompe, ils ſe virent ſurpris par Ie coup inopiné de ce bras qui punit ſeuerement les
teſtes qui s’é́leuent contre ſon authorité, l’vn comme vn autre Aman ſe vit eſleuer
ſur le bois qu’il auoit dreſſé contre le iuſte; Oliuier le Dain fut pendu par l’Arret
du Parlement, & l’autre eut le nez & les oreilles coupées pour ſeruir toute ſa vie de
riſee à ceux ſur le front deſquels il auoit ſi long-temps imprimeé vn tyranaique reſ¬
pect; & comme Dauid ne fit pas mourir tous les ennemis de ſon Eſtat, en remet tant
le chaſtiment entre les mains de ſon fils ſon ſucceſſeur: ainſi Charles VIII. fit punir
la déprauation des mauuais ſeruiteurs du Roy ſon pere.
Mais aujourd’huy les humeurs de l’Eſtat l’ont fait dégeneer en de plus dange¬
reuſes maladies: Nous n’auions point en ce temps-là fait encore de diuorce aue¬
que cette fille immortelle qui a trouué ſon berceau dans la hauteur des nuées; la
luſtice ne s’eſtoit point encore retiré́ du commerce & de la conuerſation des hom¬
mes; les Loix eſtoient encore en vigueur; il eſtoit permis aux gens de bien de dire
leurs ſentimens; les Princes eſtoient maintenus dans leurs authoritez, les Nohles
dans leurs rangs; les peuples dans leurs priuileges; en ce temps les Eſtrang rs ve¬
noient chercher en France des Souuerains & des Monarques, & ne trouuoient de la
liberté qu’en la ſuiection qu’ils rendoient à cette Couronne: Mais depuis que nous
auons admis les Eſtrangers pour nous commander, & que loin de nous ſernuir , nous
leur auons donné la hardieſſe de marcher à coſté́ de nos Princes, où ſe fortifiunt de.
la minorité́ de nos Roys, ils ſe ſont inſolemment emparez de la ſupreſme aut hurité:
quels deéreiglemens dans l’Eſtat, & quelles mortelles fleſtriſſures a receucée Empire
Att