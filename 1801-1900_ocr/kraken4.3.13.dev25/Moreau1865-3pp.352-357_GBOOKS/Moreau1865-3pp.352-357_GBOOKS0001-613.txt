596
ſous le faix: Si dis-ie, outre cela, il eſt permis à vn Miniſtre ou à vn Fauory, qui abu¬
ſera de l’auctorité du Prince, de taxer les particuliers quand bon luy ſemblera, & a
telles ſommes qu’il luy plaira, ſous le pretextequ’ils ſont accõ̃modez dans leur cõdi¬
tion & les contraindre de payer, ou de gré, ou de force: qui ne voit que c’eſt mettre
tout le bien des particuliers au pillage de ces inſatiables, & qui ne diront iamais
c’eſt aſſez, encore qu’ils ne t rouuent plus rien à prendre. Il y a encore vn autre mal
dans cette maudite inuention. C’eſt la methode que l’on a tenuë pour ces leuées?
car ie ne diray en cecy que ce dont ie ſuis teſmoi, qu’ayant fait ſignifier des taxes
d’ayſez, ceux auſquels la ſignification eſtoit faite, ayant recours aux Partiſans à Pa¬
ris, ou à leurs ſous-Traitans ou Commis dans les Prouinces, en eſtoient facilement
diſpenſez, en donnant à ſous-main le quart ou le tiers de leur taxe, au lieu deſquels
on en ſuhtituoit d’autrtes. Si bien que c’eſtoit vne porte ouuerte à vn brigandage
public, &pour vn million, par exéple, de traité́ qui en venoit au Roy, ou pour mieux
dire, à ſes Fauoris, il s’en leuoit quatre ou cinqſur le pauure peuple Iugez ſi en ce
cas la condition des François, qui ſe diſent libres par deſſus toutes les Nations du
monde, n’eſt pas plus mal-heureuſe que celle de ceux que nous appellons eſclaues
ſous l’Empire du Ture?
D. Bon Dieu! ne verrons nous iamais la fin de ces miſeres.
R. Ce ſera quand il plaira à ce Maiſtre Souuerain, d’ouurir les yeux du Roy &de
la Reine Regente, pouir voir le ſac & la miſore, ou ces peſtes ont reduit les peuples,
leur toucher le cœur de compaſſion à l’endroit de l’Eſtat, qui n’eſt plus qu’vn Hoſ¬
pital de miſerables; & leur inſpirer l’ardeur & le zele, pour tirer la vengence pro¬
portionnée au crime, de ceux qui ont ainſi ruiné leRoyaume en abuſant de leur nom¬
& de leur anthorité́.
D. Vos reſolutions me conſolent d’autant plus qu’elles ſont claires & faciles; &
ſi ie ne craignois de vons importuner, i’aurois grande paſſion de ſçauoir voſtre ſen¬
timent ſur la matiere des preſts.
R. Cette matiere eſt trop vaſte pour la bien eſclaircir quant à preſent, pour ce
qu’elle enferme auec ſoy cout ce qui concerne les vſures, où vous ſçauez que la
T heologie à la mode, & laMorale du temps, ont tant trouueé de diſtinctions, & leur
ont donné de ſi belles couuertures, que les plus Iuifs ſont les plus habiles & les plus
iuſtes, qui ſans riſquer, tirent plus de proft de leur argent. Neantmoins par ce que
ie vey bien que voſtre demande ne regarde que les preſt que l’on fait au Roy & en
la maniere qu’on les fait à preſent, c’eſt à dire, auec des douze, quinze, dix-huict, ou
vingt pour cent de profit. De cette ſorte ie fais la meſme reſponce, & par les meſmes
raiſons, que i’ay fait touchant les Partiſans & les Treſoriers. Car encore qu’il y
aye quelque difference touchant le nom & la nmaniere dont ontire le profit. Neant¬
moins la fin & l’effet en ſont touſiours les meſmes, au contraire, il y auroit lieu de
rendre ceux-cy plus coulpables & plus criminels, puiſque les autres ne manquant
point de raiſons apparentes pour ſe couurir, que ceux-cy ne peuuent aucunement
appliquer en leur faueur. Auſſi tout le monde ſçait l’oppoſition de Monſieur l’Ar¬
cheueſque e Paris-auec la Sorbonne,  la Declararion enuoyé́e à la Chambre des
Comptes, pour authoriſer ces maudits preſts, mais pluſtoſt ces infames vſures, & les
rendre licites à toutes ſortes de perſonnes.