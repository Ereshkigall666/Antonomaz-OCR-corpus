7a28
vous auez à ſon Alteſſe Royale, les biens que vous tenez de ſa main liberale, ne vous
font point reconnoiſtre ce que vous eſtes; & comme vn autre ludas, vous vendez
l’honneur & la perſonne de ce bon Maiſtre a beaux deniers comptans; mais gardez
auſſi que voſtre fin ne ſoit pareille à celle de ce traiſtre, & que le deſeſpoir nevous
faſſe preuenir les volontez de la plus part du monde de cette ville, & l’execution de
IArreſt de voſtre condamnation. Vous penſez qu’ayant commenceé voſtre vie com¬
me vn Cameleon, qui ſe nourrit d’air, dont la neceſſité vous a ſouuent obligé de
prendre des repas: Vous pourez comme luy, prendre les couleurs deſquelles vous ſe¬
rez proche, & qu’approchant ſouuent la robbe du Cardinal Mazarin, elle fer
rougir la voſtre, que je vous aſſeure ne deuoir rougir iamais-que du ſang que l’on
doit tirer de yos veines poeur l’expiatlon de vos meſchancecez. Quelle bonté grand
Dieu, de ſouffrir vntel auorton dars la nature, qui arme ſa patrie cõ̃tre elle meſine.
& qui par ces mauuais conſeils, fait ternir la plus belle reputation de ſon Maiſtre.
Vous le ſoeffrez, dis-je, mais plûtoſt vous le reſetuez à vn exemple de lIuſtice memo¬
rable à la poſterité, pour faire connoiſtre à̀ l’aduenir aux fauoris de quelle façon ils
doiuent ſe comporter aupres des Princes, auſquels ils ont l’honneur d’appartenir.
C’eſt cette verité que ie reconnois, Monſieur, & que je vous expoſe telle qu’elle eſt,
afin que la reconnoiſſant, vous ſuiuiez les inſpirations que Dieu vous donnera pour
luy demander pardon de vos fautes. Ie vous prie d’examiner attentiuement de quel¬
les graces ſa diuine prouidence a protegé cette ville. L’on croyoit naus faire mourir
de faim, que deux ou trois marchez, ſans Goneſſe, mettroient les armes à la main de
tout le peuple de cette ville, & qu’il y cauſeroit ſedition,& vn pillage general: Mais
tout au contraire, nous auons veſcu, & nous virons par les meſmes moyens qu’il
nous a donné, ou par d’autres qu’il ſuſcitera pour nous deliurer auec des viures & des
prouiſions ſuffiſantes pour ſe paſſer encore douze marchez, comme nous auons dé ja
Fait des Boulangers & du pain de Goneſſe. L’on a faittout ce que l’ona peu par les
voleries & incendies pour empeſcher les villages circonuoiſins d’aſſiſter Paris; &
chacun connoiſſant la iuſtice de noſtre cauſe, a voulu contribuer quelque choſe à no¬
ſtre proection. Nos Princes tous barrez d’or & d’argent, comme vons le dites par.
les billets ſeditieux que vous & les voſtres ont fait ſemer, ont paru en campagne auee
ces huit cent meſchans Cheuaux, que vous dites que nousauons, ont fait ſentir aux
Regimens de Rantzau, de Condé, de Nauarre, de la Reine,& de Mazarin, & à tous
lIeur; Officiers, qu’ils auoient grand tort de ſe laiſſer battre par des gens ſi mal-faits.
Le ſiege de Charenton, où toute la France a perdu de ſi branes hommes, & voſtre
party vingt-ſept ou vingt huit Officiers de marque, vous eſt trop deſauantageux
auſſi bien que ſa priſe pour vous en preualoir. Ce qui s’eſt paſſe depuis, vous fait
auſſi enrager de bon cœur, & deuroit vous faire reconnoiſtre que Dieu eſtant pour
nous, les Parlemens vnis, & tout le monde fort animé pour nous proteger, tous vos
efforts ſeront inutils, & tourneront à voſtre confuſion. Et afin que ie vous faſſe voir
en quel eſtat ſont nos affaires maintenant, ie vous diray que Monſieur le Duc de
Beaufort, qui a entrepris auec tant de zele la protection de l’authorité Royale, la
conſeruation de l’Eſtat, & le reſtabliſſement de la liberté de tous les Franpois,
plû̂toſt par affection qu’il a au bien, que par reſſentiment des rmauuais traittemens
qu’il a receus du Cardinal Mazarin, partit d’icy Mardy au matin auec ſept à huit
cent Caualiers, pout faire venir vn grand conuoy, que vos gens nous vouloieat dé́¬