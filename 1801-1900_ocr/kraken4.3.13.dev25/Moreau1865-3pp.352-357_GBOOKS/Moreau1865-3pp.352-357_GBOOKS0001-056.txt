39
de trois cent mil liures, que i’auois n’aguere preſtees à des Treſoriers de l’Eſpar¬
gne pour eſtre finanće, afn de ſubuenir à l’entretien des armees du Roy.
Item en ſeptieſme lieu ſoixante mil liures qui ſeront perceus & touchez par no¬
ble homme Iean Mazari mon couſin germain, laquelſe ſomme luy tiendra lieu de
recompenſe des bons aduis qu’il me donna venant en France.
Plus vingt mil eſcus que ie laiſſe à mon nepueu Gilles Mazarin ſieur d’E pinola,
qui luy ſeront promptement deliurez par enuoy où lettre d’eſchange, comme deſ.
ſus, laquelle ſomme ſera employee dans les vrgentes affaires qu’il a, & pour melio¬
rer ſa maiſon.
Item, pour les ſieurs du Ponty & d’Elfort, oncles du coſté maternel, ſera donnéà
chacun d’oax trentre-cinqmil liures, outre ce qu’ils ont receu cy deuant, afin qu’ils
ſoient obligez de prier Dieu pour mon ame, leſquelles ſommes ſeront tirees des
coffres de mon eſpargne.
tem, en cet article de neant, veux & entends qu’il y ait vne telle vnion parmy
mes heritiers, qu’auecune combuſtion, contention, ou different ne ſe rencontre par¬
my eux qui puiſſe rompre ou alterer l’amitié mutuellequ’ils ſe doiuent porter, à pei¬
ne de reuocation, Et neantmoins afin que cette donation ait force & vigueur, elle
ira diretement ſauf contranention à ceux que les executeuss Teſtamentaires ver¬
ront eſtre pleas ſuſceptibles & que leur affection aura rendu plus habile à ſucceder.
Ie donne d’vn franc cœur à ſon Alteſſe Royale, Monſeigneur le Duc d’Orleans,
vn vaſe d’argent enrichy de figures, graué de diamans de la valleur de cinquante
mille liures, lequel vaſe ſeruoit de parure & ornement à mon cabinet.
Ie ſupplie auiſſi Monſieur le Prince de Condé, d’auoir pour agreable vn cupidon
eſleué ſur vne Tour, portee & ſouſtenuë par deux Lyons entourez d’eſcailles Mari¬
nes, bordees de pierreries, de pareille valleur de cinquante mille liures.
Item, donne & legue à ma ſuſdite niepce aiſnee, outre ce qui eſt contenu au qua¬
trieſme article, mon carroſſe equippé, attelé́ de ſix cheuaux, mais attendu que ie ne
ſçay ſi vne telle liberalité fera impreſſion ſur ſon eſprit en l’obligeantdes’vnir con¬
iugalement, veu l’inclination qu’elle a à la Religion & vie Monaſtique ou elle eſt
à preſent, en ce cas n’en pourra iouyr que ſa vie durant, ou eſtant mariee & n’ayant
point d’enfants, ie veux & entends que les ſuſdits articles toument aux deſcendans
& plus proches, le preſent article ſeruira de regle, tant à mes nepueux, niepce, qu’¬
tres heritiers, qui ſubiront le meſme regime, & ainſi à continuer de lignee en li¬
gnee, & de temps en temps.
 Pour ma petite niepce ſa ſœur, outre ce qui eſt contenu au cinquieſme article re¬.
ceura vne caſſette d’argent, dans laquelle eſt inclus vn colier de perles fines, auec
vne coillette tiſſuë d’or, dans laquelle ſont empaquetez vne Croix de diamans, ſou¬
ſtenuë par denx Cheruhins, deux reliquaires enchaſſez dans deux eſtoilles brillantes
de pierreries, de la valeur de trois cent mil liures, & en cas q’elle demeure en Re¬
ligion ou ſoit preuenuë par mort, cette donation ira de droict fil aux ſuruiuants &
plus proches.
Item, ie donne & legue mon Palais qui eſt à Rome auec d’autres ſuperbes mai¬
fons que i’y ay acquiſes ſuiuant les contracts que i’en ay à mon pere, pour en iouyr
a vie durant,& apres ſon deceds à mes plus aptes heritiers.
E iu3