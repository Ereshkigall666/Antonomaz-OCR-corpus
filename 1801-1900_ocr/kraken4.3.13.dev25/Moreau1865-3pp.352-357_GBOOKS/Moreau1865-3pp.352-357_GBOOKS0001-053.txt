preparees pour le triomphe de naſtre innocence deuant laquelle en preſence des
Princes, & des plus grands du Royaume, le premier Parlement a fait vne eſpece
d’amande honnorable: noſtre zele & noſtre innocence ayans eſté accuſez, nos Ar¬
reits dés treize May & quinze Iuin ayans eſté caſſez par celuy du Conſeil, apres y
auoir eſté publiquement leus & diffamez par destermes iniurieux: Comment apres
cela la Iuſtice peut elle eſtre maintenant conſideree; car comme vne paille qui ſe
rencontre dans le diamant fait que l’on en diminuë le pri, puis qu’elle en oſte tou¬
te la lumiere eſclatante: Auſſi le peuple ne fera plus de cas de ce premier Parlerment
de France, apres les deſplaiſirs c’il a receus aux yeux de tous les Princes & plus
grandsdu Royaume. Nous ſommes obligez, Madame, pour l’honneur de la Re¬
gence( ſeule conſideration pour laquelle nous l’auons ſoufferte) de faire entendre à
 Voſtre Majeſté, que nous ſç̧auons bien que cette iniure ne procede de voſtre part,
voſtre vertu, voſtre pieteé, vos ſentimens, & vos inclinations eſtans abſolument eſloi¬
gnez de ces violences. Et auſſi nous tenons tout aſſeuré que vous ſerez bien-toſt
deſabuſee à l’anantage du Parlement, la fauſſeteé de ces mauuais conſeils & l’iniu¬
ſtice de ces impreſſions par la fidelité de nos ſeruices tournera à la honte & à la cõ¬
fuſion de ceux qui vous les ont donnez.Le Parlement, Madame, ma chargé de vous
faire entendre la Iuſtice de ſon Arreſt, & de vous ſupplier tres-humblement de fai¬
re ſupprimer l’Arreſt duConſeil du i6.Iuin, donné contre luy, &trouuer bon que nos
Arreſts ſubſiſtent dans l’execution, & de donner vne Declaration de l’innocence du
Parlement iniuſtement accuſé & iniurié. Nous ne ferons rien dans l’aſſemblé́e qui
tiendra, que pour le bien, & le ſeruice du Roy, & le repos de ſon Eſtat. Nous vous
coniurons tres-ardamment de nous oontinuer l’honneur de voſtre bien-veillance
auec proteſtation que nous ſommes tres-obeyſſans & tres-fideles ſeruiteurs.
Autre Harangue, dlau 26. Aouſt 164s

RADPAME,
L Nous ſommes venus icy pour teſmoigner à Voſtre Majeſté, comme nous
 auons touſiours eſté ſes tres-humbles ſeruiteurs. Nous auons trouué bien eſtrange,
Madame, qu’apres des actions de grace ſi eſclatantes renduës à Dieu, pour le gain
d’vne bataille, nos confreres ayent eſteé arreſtez priſonniers, & que les graces que
Dieu vous a faites ayent eſté tournees en diſgraces bien rudes pour nous, Ouy, Ma¬
dame, bien rudes; car apres auoir bien examiné nos actions, & nos conſciences,
nous ny auons rien trouué digne de la priſon & de la diſgrace. Nous venons icy,
Madame, pour vous demander les priſonniers: mais ce n’eſt pas nous qui les de¬
mandons, ce ſont cent mil hcmmes armez qui les demandent. Il a fallu paſſer cert
Barricades pour vous venir porter nos plaintes. Et nous auons ouy le Peuple qui
crioit, Viue le Roy, & bien autre choſe que nous n’oſerions dire à Voſtre Majeſté.
Il n’eſt plus temps, Madame, de conſuilter voſtre politique & voſtre raiſon, le
Peuple n’en a point. Ie ne ſçay ſi on ne vous trompe point, Madame, & ſi on vous
a dit l’eſtat où eſt voſtre Royaume & voſtre Ville de Paris, le mal eſt ſi grand qu’il
eſ! preſque ſans remede. I’apprehende que Voſtre Maieſté ne ſoit obligee d’accor¬
der à la force & à la mutinrie du Peuple, ce qu’elle refuſe à la tres-humble ſuppli¬
atioua du Parlement.