 „
. 
mais encore de conſcience, & obligerez tout vn grand Royaume, que vous allez
malheureuſement diuiſer par vos pratiques, & expoſer au pillage de ſes ennemis
dont iuſques à preſent il a glorieuſement triomphé & en particulier ferez vn ſin¬
gulier plaiſir à celuy qui eſt de cœur & d’affection,
MONSIEVR,
Voſtre Amy.
LA CASSANDRE FRANCOISE, AVEC
¬
 D E E
7  E
le Reueil-matin les Pariſiens.
¬
r Aſſandre auoit ce mal-heur de n’eſtre pas écouté́e, bien qu’elle ne manquaſt
iamais en ſes Propheties. Son frere Laocoon Prlnce Troyen eſprouua l
n meſme diſgrace, il crie tant loin qu’il peut; Ne laiſez pas entrer dedans
voſtre ville cét homme eſtranger, ce Sinon Archimatoys, ce perfde, ce cheual arti¬
ficieux:Il y a dedans ce cheual vne legion d’ennemis, qui ſont cõiurez a noſtre ruine.
Caſſandre eſt le ſymbole de la Prudence, qui deuine mieux que Noſtradamus,
auec tout ſon barragoüin de Centuries; Mais c’eſt vne vertu contraire à la pruden¬
ce des hommes vains & ambitieux:; Car elle ſert diſcretement de la lumiere où elle
eſt touſiours eſleuée, & la plus haute induſtrie de ces gens icy eſt de ſe cacher en
mal-faiſant, ils imitent l’Autruche, qui penſe en cachant la teſte, que le reſte du
corps eſt inuiſible.Or il y a vne veuë, il y a vn œil qui les ́claire, il y a vne Prudence
au deſſus d’eux qui les mire & les couche en joüe de cinquante lieuës, & qui les ca¬
narde comme des oyſons dedans vn marais.
Il y a vne Caſſandre qui predit tous les mal-heurs qu’ils doiuent cauſer, qui pre¬
uoit que leurs coniurations & leurs monopoles ne vont qu’à la ſubmerſion de tout
vn peuple. Le mal eſt que Caſſandre n’eſt pas é́coutée en ſes predictions, non plus
que Laocoon ſon frere, c’eſt à dire le bras droict, & la force de la Prudence, qui veut
preuenir les calamitez qu’elle a preueuës, il crie, comme i’ay dit, gardez-vous de
Iaiſſer entrer ce cheual dedans vos murs; Mais Laocoon à beau crier, & les ſerpens
ſymboles de la Prudence ont beau enuelopper ſes enfans en la preſence de tout le
peuple, pour ſignifier que la meſme Prudence le conduit, & que ſes paroles enfan¬
tées de la Raiſon & d’vn bon Eſprit, meritent toute autte creance. Le cheual pleins
d’hypocrites & de teſtes maſqueées entré dans la miſerable ville Capitale de tout le
Royaume, on deſtruit les murs pour le faire monter à ſon ayſe, & ſi haut que tout
l’Vniuers en peut voir le faiſte. Voyla donc le Royaume expoſé à toutes ſortes de
malheurs. O fatale incredulité des hommes! Tous les bons eſprits affecCtionnez à la
France,ont predit le mal qui nous enuironne en ces temps. On auoit predit le deſ¬
ſein horrible d’vn Eſtranger, ſç̧auoir eſt de bruſler la ville de Paris la nuict deNoel.
On auoit pas oublié d’aduertir que l’on priſt garde à la Baſtille durant des tene¬
bres, ou cet Ennemy comne le demon, circait qurens urenm deuoret, par le moyen de
ſes traiſtres & de ſes eſpiõs, iuſques aujourd’huy Dieu a deſtourné ces deux derniers
accidens. Mais il y a vn troiſieſme qui ſe couue & ſe couure: Prenez-y bien garde,