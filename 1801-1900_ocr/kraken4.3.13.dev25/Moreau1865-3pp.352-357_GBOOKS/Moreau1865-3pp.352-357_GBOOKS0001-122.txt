1o5
Neantmoins quoy qu’il ait conſoimmé tous les ans plus de cent u ſix vingtmillions,
ainſi qu’il eſt aiſe de iuſtifier par les Comptes, en deniers prouanus, ant des Tailles,
des Fermes, des Parties Caſuelles, des gages & droicts. Il n’a payé, ny les gens de
guerre, ny les penſions (deſquelles toutefois il monſtre de grands eſtats pour cou¬
urir ſes voleries)ny pourueu les places frontieres d’hommes, ny de munitions, ny
ſatisfait aux eſtats de la Marne & de l’Artillerie, dont il eſt deu plus de quatre
années: n’a fait aucuns biens aux gens de vertu & de merite, ny donné aucune re¬
compenſe à ceux qui ont prodigue leur bien & leur ſang pour le ſeruice du Roy:au
contraire, il a fait perir de mallefaim & de neceſſiteé preſque toutes les armé́es du
Roy, leſquelles n’ayant touché depuls cinqannées que deux montres par an, il eſt
mort plus de ſix vingts mil ſoldts de miſere & de neceſſité, & horrible pauureté. Si
bien qu’il eſt certain, & ſe peut prouuer par pluſieurs témoins irreprochables, qu’il
 partagé ces grandes ſommes de deniers auec ceux qu’il a authoriſé, & en a englou¬
ty la plus grande partie, qu’il a fait tranſporter, tant par lettres de changes, qu’en
eſpeces & pierreries, & ce ſoubs pretexte de faire la guerre en Italie,& de conque¬
rir quelquesx paces, comme Piombino, & Portolongone: Dont pourtant on ſç̧ait
bien qu’il a laiſſé les-garniſons mourir de faim, leur eſtant deu encores à preſent
uict montres, & qu’il n’a point fait faire les reparations neceſſaires, de ſorte
qu’elles ne peuuent reſnter à la moindre attaque de l’ennemy. De plus, pour auoir
fuiet de continuer touſiours la guerre, & par meſme moyen les pretextes de ſa ty¬
rannie, & de ſes voleries. Ia éloigné la paix lors que la France la pouuoit auoir là
plus auantageuſe, & lors que toutes les armé́es victorieuſes ont eſteé ſur le poinct de
faire de grands progrez; il en a rompn & détourné par des malices ſecrettes, & n’a
point eu de conſcience de les perdré& diſfiper, & meſmes d’expoſer les Princes
qui les commandoient; comme l’on a veu en Catalogne par deux fois, au ſiege de
Lerida, à la ſurpriſe de Courtray, & aux affaires de Naples, qu’il a laiſſé deperir,
non ſansbeaucoup d’apparence, qu’il s’entend auec les ennemis de l’Eſtat, afin de
trouuer refuge chez eux, ſi la France ennuyée de ſes tyrannies vient à le chaſſer.
Ce Conſideré, MESSIEVRS, & de plus, qu’il eſt eſtranger, & eſtably naturel
ſuiet du Roy d’Eſpagne, partant incapable d’auoir Charge en France, parles Loix
du Royaume, par les Ordonnances des Roys, qui ont ſi ſouuent banny les Italiens
& par l’Arreſt authentique & celebre de l’anńe mil ſix cent dix-ſept, en ſuitte de
la mort du Maréchal d’Ancre: Il vous plaiſe faire remonſtrance à la Reine, ſur les
grands malheurs & deſordres que ledit Mazarin à cauſés, & ſur ceux qu’il cauſeroit
à l’aduenir s’il demeuroit plus long-temps dans cette domination illegitime & vio¬
lente. Comme auſſi de faire entendre & remonſtrer aux Princes du Sang la capti¬
uité où les premiers Miniſtres de l’Eſte ont mis eux & tout le Royaume depuis ſi
long-temps, les extrémes dangers où ils les ont mis par pluſieurs fois: leur remon¬
ſtrer deuant les yenx les reproches que leur fera la poſterité, de s’eſtre laiſſé ſurpren¬
dre, & de ne ſouffrir plus qu’vn eſtranger mette en ſeruitude pour iamais le Roy,
& toute la Maiſon Royale. Partant que ſa Majeſté, & leſdits Princes, preuenant
les dangernéuitables qui en arriueront ſi ils n’y pouruoyent promptement, vueil¬
lenr faire arreſter ledit Mazarin ſousbonne & ſeure garde, repeter de luy les finan¬
œs du Roy qu’il a vollees, & le chaſtier exemplairement de tant de crimes enor¬
O