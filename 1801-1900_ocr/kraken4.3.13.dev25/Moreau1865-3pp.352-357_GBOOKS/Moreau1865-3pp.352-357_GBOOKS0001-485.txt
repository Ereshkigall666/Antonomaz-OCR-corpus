46s8
ſouffrir de compagnon, non plus que de maiſtre & comme diſoit Alexandre à Da¬
rius, tout ainſi qu’il n’y a qu’vn Soleil au Cieux pour eſclairer la terre, il ne faut
auſſi qu’vn Roy pour gouuerner vn Royaume.
 Ce n’eſt pas qu’il ne ſoit tres à propos à vn Roy, de prendre l’aduis de quelques
gens de bien, & iudicieux Conſeillers d’Eſtat, mais il doit touſiours en eſtre le Iuge,
& ne les pas croire ſeuls dans le rapport qu’ils luy font, de ce qui ſe paſſe dans ſon
Royaume, mais deliberer auec eux ſur ce qui eſt à faire quand il en ſera informé
par la bouche de perſonnes non ſuſpectes.
Et puis pour n’eſtre point trompé & auoir quelque ſorte d’aſſeurance à ſon Mini¬
ſtre,il doit examiner en luy quatre ou cinq circonſtances. La premiere qu’il ſoit
homme de bien, qu’il ſoit affectionné à l’Eſtat, qu’il ſoit des-intereſſé, qu’il ne ſoit
point eſtranger, & la cinquieſme qu’il ne ſoit point d’Egliſe.
 
L’homme de bien qui s’entremet au gouuernement de l’Eſtat ne doit point auoir
d’intention qui ne ſoit droitte, il ne doit point ſe propoſer de fin qui ne ſoit honne¬
ſte, l’ambition, la gloire, les richeſſes ne doiuent point eſtre le but de ſes deſſeins.
Enfin il doit eſtre vertueux, la vertu a deux branches, la pieté, & la probité, la pieté,
c’eſt auoir creance en Dieu & le ſeruir, la probité c’eſt conduire toutes ſes actions
au bien, & ne faire aucun mal aux autres, au contraire les ſecourir, la pieteé regarde
Dieu, la probité́ nous regarde & noſtre prochain, celle-là eſt ſeruir Dieu à cauſe
de luy, celle-cy eſt ſeruir le prochain à cauſe de Dieu, & ne faire à autruy que ce
que l’on voudroit eſtre fait à ſoy-meſme, c’eſt de celuy là dont le Philoſophe a en¬
tendu parler, quand il a dit que les plus excellens d’entre les hommes ſont les bons
Conſeillers, & c’eſt le Conſeil qui part d’vn tel homme, que Platon a dit eſtre quel¬
que choſe de ſainct & de Sacré.
De plus comme la vertu eſt aymable en toutes ſortes de perſonnes, & digne d’e¬
ſtre recherchée par deſſus toutes choſes, le Miniſtre d’Eſtat captiuera la bien-veil¬
lance d’vn chacun quand il ſera vertueux; ce qui eſt bien neceſſaire dans le gouuer¬
nement, car comme il n’y a point d’homme qui puiſle s’aſſeurer des euenemens, fi le
Miniſtre ne reüſſit quelques fois pas comme il s’eſt proietté́, on excuſera ſes man¬
quemens pluſtoſt qu’on ne le blaſnera. Au contraire le vice eſtant hay d’vn cha¬
cun, vn homme auroit les meilleurs deſſeins du monde, qu’on ne le croira pas s’il eſt
vicieux, imparfait & meſchant, nos actions perſuadent bien mieux que nos paroles,
l’on ne doit pas auoir creance à celuy qui ne fait pas ce qu’il dit, & il eſt bien diffici¬
le qu’vn meſchant homme produiſe de bonnes actions puiſque par argument con¬
traire on peut dire du vice ce que le Philoſophe à dit de la vertu, habens vnam vir¬
ttem, hshet omnes, ergs, hbens vnum vicium, habet omni.
La ſeconde qualité du Miniſtre, c’eſt qu’il doit eſtre affectionné́ au bien de l’eſtat,
car il ne ſuffit pas auoir bonne intention ſi elle ne tend pas au bien public, vn hom¬
me vertueux:ne laiſſe pas d’auoir quelque affections particulieres qui le porteront
quelques fois à faire des choſes preiudiciables a l’eſtat, par exemple il aymera la
guerre & cette affection le portera inſenſiblement à l’entretenir: outre, qu’il la
croit iuſte & leitime, neantmoins cette guerre ruine l’eſtat. elle l’épuiſe de Finan¬
ces, le deſtituë de grands Capitaines, qui ſeruiroient bien à le deffendre quand il ſe¬
roit attaqué, il la doit éuiter s’il eſt affectionné à l’eſtat.