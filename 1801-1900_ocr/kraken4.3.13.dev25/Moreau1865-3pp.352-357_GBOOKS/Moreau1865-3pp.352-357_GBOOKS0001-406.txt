389
arieſme Octobre dernier, au grand contentement & ſatisfaction de la Ville de Pa¬
ris & de tout le Royaume, puis qu’outre le ſoulagement qu’elle a apporté a toute
la France, elle a produit le retour du Roy en ſa bonne Ville de Paris, qui calma le
perilleux orage dont lEſtar eſtoit deſlors menacé.
Tous les gens de bien ſe ſont perſuadez que ce retour, ſollicité meſme en appa¬
rence par le Cardinal Mazarin apporteroit le repos à toute la France, & princi¬
palement au Parlement & à la Ville de Paris: Mais l’euenement a fait voir que
le Cardinal Mazarin n’a conſenty à ladite Declaration & au retour du Roy, que
pour prendre vne occaſion plus fauorable à ſes deſſeins& au party des Monopo¬
leurs: Qu’il n’eſt reuenu en cette Ville de Paris, que pour pendant le temps qu’il
y a ſejourné, Esbranler les eſprits des plus fermes au ſeruice du public, cor¬
rompre la fidelité des plus affectionnez Seruiteurs du Roy; diuiſer les Officiers
du Parlement entr’eux, les autres Cours Souueraines d’auec le Parlement, &
negotier des intelligences ſecrettes: Car en ſuitte de pluſieurs contrauen¬
tions faites à la Decſaration derniere par de nouuelles leuées ſur le peuple ſous
pretexte d’eſtapes, ſçachant que les Ennemis auoient mis leurs Trouppes en
quarxier d’Hyuer. Il a fait ſecrettement aduancer toutes les Trouppes de Flan¬
dre aux enuirons de la Ville de Paris; Il en a meſme tiré d’Italie & de Catalo¬
ne pour les faire approcher de la Ville de Paris; Fait diſtribuer des deniers aux
Oficiers de guerre pour faire des recreuës; Fait enuoyer les Ordres de tenir leurs
Tronuppes preſtes au premier mandement; Fait faire vn fonds de quatorze mil¬
lions pour le payement d’vne puiſſante armée; Et enfin voyant tous ſes deſ¬
ſeins en eſtat de reiſſir, outré au demier point que la Chambre des Comptes
n’a pas voulu paſſer vne Declaration portant le reſtabliſſement de vſage des preſts
& aduances, laquelle eſtant verifiée luy euſt donné le moyen de tirer de l’argent
comptant de tous les Traittans & Partiſans du Royaume, & de porter la dernic¬
re main aux Finances du Roy pour rendre l’année mal-heureuſe par vn mal¬
beureux commencement; Il a enleué le Roy, ce ſacré depoſt mis entre ſes mains,
& confiéà ſes ſoins à deux heures apres minuit de ſa bonne Ville de Paris le ſixie!¬
me du preſent mois de Ianuier, & dans le meſme temps la Ville de Paris s’eſt trou¬
uée inueſtie & enuironné́e de gens de Guerre, les paſſages des viures occupez, la
liberté des chemins oſtée, la campagne couruë par des Caualiers qui ont traittré́ les,
Subjets du Roy comme des rebelles, & plus mal que ne feroient les plus cruels &!
les plus declarez Ennemis de l’Eſtat:Cette nouuelle a ſurpris le Parlement au¬
ant qu’on peut s’imaginer, & ſur le ſubjet d’icelle, s’eſtant le meſme iour extra¬
ordinairement aſſemblé, quoy qu’il eaſt tout ſujet de croire que cét enleuement
eſtoit vne declaration aſſez preciſe de la mauuaiſe volonté́ du Cardinal Mazarin
contre le Parlement & la Ville, mais vn deſſein tout formé de la ruine totale
du Royaume; Neant-moins pour ne pas manquer de reſpect enuers leus
Majeſtez, & vſant de ſa prudence accouſtumée, ayant appris que le Cardi¬
nal Mazarin, pour couurir le crime de cet enleuement ſous le nom du
Roy, auoit eſcrit aux Preuoſt des Marchands & Eſcheuins de la Ville de Paris:
Que les deſſeins d’ancuns Officiers du Parlement contre ſon ſeuice & meſme
Cec ij