684
par tout à ſa volonteé, que les Gantois, tant hormes que femmes, ſortiſſent de Gand
en pourpoint, la corde au col, ſe iettaſſent à ſes pieds, & luy criaſſent mercy, poux
lors qu’il auiſeroit ce qu’il auroit à faire. Aprés auoir reçeu cette barbare réponſe,
les Gantois( nullement aguerris)J ſe reſolurent de mourir en hommesde courage,
putoſt que de ſe rendre a vn Prince ſi cruel & ſi inhumain. C’eſt pourquoy ils ra¬
mlent quelques trouppes, & font vne arméede cinqmille hommes, meinent quant
& eux du canon, les munitions neceſſaires, & le peu de viures qui leur reſtoien.
En cét état, aprés s’eſtre confeſſez & preparez à la mort, ſe confians en Dieu & en
ſa Iuſtice, tou le reſte de ce miſerable peuple eſtant en prieres, ils marchent, & vont
chercher leur Ennemy & Seigneur, le quel leur vint au deuant auec trente mil hom¬
mes, qui furent mis en dé́route par ces cinq mille Gantois, ( comme i’ay dit, nulle¬
ment aguerris) ſurmontez & défaits auec vn grand carnage & effuſion de leur ſang.
iuſques-laque ce Comte pour ſauuer ſa vie fut contraint de s’enfuyr, & ſe cacher
dans la Cabanne d’vne pauure femme, dont il échappa preſque miraculeuſement; il
perdit auſſi en ce rencontre la Ville de Bruges, & pluſieurs autres F laces de ſon Do¬
raine. Ce coup miraculeux nous donne à connoiſtre que tout Prince qui agit ſans
Iuſtice, vient difficilement à bout de ſes pretentions, & qu’il eſt bien plus ſeur de
traiter vn peuple auec amour & douceur, que de le tenir dans des crainues & des in¬
digences continuelles. Pour preuue de ce dire, nous liſons dans l’Eſcriture Sainte,
Que le Throſne du Roy s’établit par la miſericorde & par la clemence. Que ce¬
luy-la eſt trompé, dit Seneque, qui croit qu’vn Roy eſt aſſeuré, où rien n’eſt aſſeuré,
& qu’il ſera aſſeuré ſi l’on eſtaſſeuré de luy. Il n’eſt pas beſoin de bâtir des Chaſte¬
aux pourſuit-il, ny de hautes Fortereſſes, encore moins de forrifier les mentagnes,
& fermer leurs precipices de murs & de Tours; car la clemence eſt le corps de Garde
du Roy, & le ſeul amour de ſes ſuiets eſt vn Chateau inexpugnable. Nous auons
encore vne belle réponſe d’Agaſicles Roy des Lacedemoniens,à vn perſonnage qui
luy demandoit comment vn Roy pourroit eſtre aſſeuré ſansGarde, S’il commande à
ſes ſubiets, comme vn pere fait à ſes enfans, dit-il.Ie ne pretens pas faire icy de com¬
paraiſon, noſtre ieune Monarque a toutes ces conditions qui rendent vn Roy & ſon
Eſtat floriſſant: Et Paris témoigne trop de ſoûmiſſion & d’obeyſſance en ſouffrant
qu’on le bloque; c’eſt auſſi auec bien peu de raiſon qu’on dit qu’il eſt rebelle, puis
qu’il cherche ſon Roy auecque tant de zele. A-t’il fait comme les Gantois, a-t’il
chaſſé ou occis ſon Roy, comme l’Anglois; vendu comme les Eſcofſois; appellé les
Eſtrangers en France, comne les Rochelois; tourné le dos au plus fort de ſes affaires
lors de Corbie, comme d’autres ont fait;́leu vn autre Roy , comme les Boëmiens;
bref luy a-t’il fermé les portes ou epeſché les aue nuësAu contraire, tous nos Tem¬
ples retentiſſent continuaellement des prieres que l’on fait pour ſon heureux retour,
fin qu’il plaiſe à Dieu que ce hel Aſtre de la France remontant ſur noſtre Oriſon
diſſipe les Tenebres & les Broüillars de l’ignoranee malicieuſe de ces Rüineurs
d’Eſtat, & faſſe leurir la Iaſtice , que ſes Predeceſſeurs eſtablie pour la fermeteé de
leur Couronne, & pourle repos &rranquélité du Peuple.
MON REVEREND’PERE; Vôre humble ſeruiteur T. R