526
uez bien que c’eſt de Mazarin de qui ie veux vous entretenir.
 Non ſeulement moy, mais toute l’Europe, auons de la peine à croire que le pre¬
mier Prince de voſtre Sang, veuille fauoriſer de ſa protection, contre voſtre bien,
celuy du Roy, & de l’Etar, vne perſonne que toug le monde ſçait eſtre le Perturba¬
teur du repos public, l’Ennemy, le Deſtructeur, Ia Peſte, & la ruine de toute Voſtre
Monarchie. Chacun demeure d’accord, qu’il faut qu’il ſe ſoit ſeruy de quelque puiſ¬
ſante Magie, pour charmer les oreilles, & ſiller les yeux de ce grande Prince, afn de
l’empeſcher de voir l’excez de ſes voleries, & d’entendre les plaintes de la milſere
publique, qui ſont montées au Ciel, & ont attiré́ la miſericorde de Dieu ſus eux, &
prouoqueé ſa luſtice à en faire la punition ſur l’aut heur detant de maux.
Quoy que vous ſoyez vne Princefſe clairuoyante, & que vous ayez aſſez d’expe¬
rience de la conduite & des actions de Iules Mazarin:Ie neveux pourtant pas laiſſer
de vous dire, ce q’il a eté,& ce qu’il eſt; & il vous ſera fort ayſé d’en tirer la conſe¬
quence certaine, & demoaſtratiue, de ce qu’on doit ſe prometre d’vne perſonne de
ſa naiſſance,& de ſon temperament. Son origine n’eſt pas de ces illuſtres & de ces
conquerans, qui ont eſteé autre-fois la terreur de tout lemonde, cependant que les
Aigles Romains commandoient à tout l’Vniuets. Sa Nobleſſe n’eſt pas plus ancien¬
ne que les honneurs qu’il a receus en votre Royaume,ſans les auoir meritez. Quoy
qu’il prenne les haches auec le faiſſeau de verges pour ſes armes, il ne faut pas que
vons croyez que ce ſoient celles qui ſeruoient de marques d’authorité à ces anens
Senateurs de cette floriſſante Republique de Rome: mais bien les haches dont ſon
ayeul fendoit du bois, & les houſſines dont ſon pere foü̈ettoit les cheuaux. On ſçait
que ſon ayeul eſtoit vn pauure Chappellier, Sicilien de nation,qui euſt la foune ſi
peu fauorable, qu’il fut contraint de faire banqueroute, & de quitter ſon pays. Son
pere eſtant ieune, & dans cette indigence, commença à eſtre palfrenier, & peu apres
S’auanç̧ant, deuint Pouruoyeur, & Maiſtre d’IHoſtel, de la maiſon d’vne perſonne de
condition, où faiſant valoir auec induſtrie, les petits profits, qu’on appelle en France
les tours du baſton; il eut en fin dequoy payer en partie le Maiſtre des Poſtes de
Rome à Naples; la fortune eſtant encore ſi foible, que de deux enfans qu’il auoit, il
fut contraint d en faire vn lIacobin, afin de ſoulager ſa famille.
Cependant cét autre fils, qu’on appelloit Iules, qui eſt le meſme qui a l’admini¬
ſtration de voſtre Eſtat, grande Reine, eſtant encore ieune, ſeruoit de laquais, ou
d’eſtafier, dans les plus honteuſes, & ſalles voluptez que le Diable ait pu inuenter
pour perdre les hommes, par la corruption & concupiſcence de la chair. Tout Rome
 ſcait ce qu’il eſtoit, & le rang qu’il tenoit pour lors dans les Miſons des Car dinaux
Sachetty & Antonio. Chacun ſç̧ait auſſi que ſon eſprit formé ſous l’Aſtre de Mer¬
cure, & né au larcin, & à la fourherie, ne s’employoit qu’à l’eſtude de ſon inclina¬
tion. Il fit vn voyage à Veniſe, & à Naples, pour apprendre les piperies qu’on prati¬
que dans les jeux de hazard, dont il deuint Miſtre ſi parfait en peu de temps, qu’on
luy donna par excellence le nom de pipeur. Voſtre Royaume ſç̧ait cette verité, Ma¬
dame, & pluſieurs en ont fait l’experience à leur tres-grand preiudice, & de toute
leur famil le, de ce qu’il ſçait faire en cét exercice. Du depuis s’eſtant inſtaſlé, par des
voyes auſſi honteuſes que criminelles, en des charges plus Eminentes, il luy priſt
fantaiſie de ſe faire inſtruire par vne Megere, en l’art de poſſede les eſprits:ainſi de¬