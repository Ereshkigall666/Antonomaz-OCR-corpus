1
71
Qu’on me häſſe pouueu qu’on me craigne? A-t’il iugé qu’il eſtoit de nous,
comme de ces beſtes farouches, qu’il eſt plus ayſé́ de combattre que d’appriuoiſer
Et s’eſt-il perſuadé́ qu’vn Throſne ne pooit mieux eſtre affermy que ſur des ſe¬
pulchres: Ceres la bonté des Princes & l’amour des peuples font deux choſes in¬
ſeparables; ce ſont ces deux caracteres des Hebreux, dont l’vn eſt nommé par
eux la gauche, ou l’obeyſſance par qui le Prince eſt redouté des eſtrangers, &
la nomment le glaiue de Dieu, & l’autre la droitte qui le fait aymer à qui ces
Hebreux meſmes ont donné le nom de Clemence, & qu’ils appellent le Sceptre
de Dieu.
Le Cardinal Mazarin à tout confondu, cependant ſous le nom du Prince; il a
proſtitué ſon caractere & ſa volonté abſoluë dans tous ſes ouurages propres; &
comme s’il eut eu deſſein de rendre ſon regne odieux à tous les hommes, il l’a fait
le tyran le meurtrier de ceux qui le demandent, comme leur Roy legitime, & qui
Ie reconnoiſſent comme leur veritable Pere.
Mais apres auoir manqué dé́s long-temps à ce que la Religion à de plus ſainct &
de plus ſacré, il n’a pas eu beaacoup de peine à manquer à la Politique; apres auoir
meſpriſeé les commandemens de Dieu, il luy a eſté facile de violer les loix humaines,
& de rendre ſon ambition plus grande & plus forte que la couſtume & le droir des
gens. Il n’a regardeé l’Eſtat que du coſté qu’il luy pouuoit eſtre vtile, il n’a conſideré
la Iuſtice que par ſon bandeau, & ſans reflechir Iur cette peinture Morale? il s’eſt
perſuadé qu’elle eſtoit aueugle comme la fortune. Dans cette opinion criminelle, il
n’a laiſſé au Roy que le titre: & n’a laiſſé que l’ombre de la Regence à la Reine; &
pour des-honorér les premieres années du Fils & les dernieres anné́es-de la Mere,
il a voulu faire le Roy & le Regent tout enſemble; il a diſpoſé des charges, des
emplois & des benefices, & s’eſt mis en poſſeſſion de tout ce que les Roys ont en pro¬
pre. C’eut eſteé́ peu pour luy s’il n’en eut encore paſſé les limites? & quand il s’eſt
treuué des perſonnes qui luy ont conſeillé depuis peu de trauailler au bien de l’Eſat
il en a parleé auec des ſentimens de vray François, & n’a pas moins fait en cecy que
ce Grachus, qui parloit au rapport de Ciceron, comme vn Procureur Fiſcal de la
Republique Romaine, cependant qu’il en diſſipoit toutes les Finaaces.
Pour empeſcher que nous reſpiraſſions dans le port apres la tempeſte, il a treuué
des obſtacles à la paix qui n’en auoit point d’elle meſme, & n’a peu ſouffrir qu’vn
Prince tout genereux & tout ſage, eſteignit par ſa conduitte & par ſa bonté́, vne
guerre qui n’a fait depuis ſi long-temps, qu’vn brazier eſoouuentable de toute l’Eu¬
rope. Quelle conſolation & quel remede pouuions nous donc eſperer d’vn Miniſtre
qui n’eſtoit gras que du ſang des peuples D’vn Cardinal qui mettoit tout en vſage
pour abolir ou pour profaner nos plus augnſtes Miſteres Et d’vn Medecin qui ne
gueriſſoit les maladies, qu’en faiſant mourir les malades. S’il eſt vray ce qu’a dit vn
ancien, que le premier bon-heur eſtoit de ne naiſtre point, & le ſecond celuy de
mourir bien-toſt:il eut eſté́ aduantageux pour noſtre ſalut, que la vie du Cardi¬
nal Mazarin eut eſtéſimplement imaginaire cõme celle des dragons, & des Harpies
de la Fable, & ou qu’il n’y eut eu pour le moins que quelques heures entre ſon her¬
ceau & ſa ſepulture. Les larmes qu’vn Sage appelle le ſang d’vn cœur rmeurtry
n’auroient pas ſi long-temps coulé ſur nos iouës:. nous ſerions encore à faire enten¬
