177
contre certaims reſveurs qui ne donnent que neuf Filles à Mnemoſine, qu’ils ſça¬
chent que ie ſuis la dixiéme des Muſes, & qu’aucune de mes Sœurs n’a pas tant de
pouuoir, d’induſtrie, ny d’influence que moy; les Bergers ſont teſmoins de mon
dire qui rendent ſeulement admrables leurs ſons, épris de mon charmant en¬
touſiaſime; & les paiſans & villageois dans leurs conferences n’auroient pas vne pa¬
role en bouche, ſi auparauant à la table ie n’auois diſpoſé & raffiné leur cerueau. Ie
rends leurs eſprits prophetiques, en leur faiſant diſcourir des choſes qu’ils n’ont
iamais veués, & pour recompenſe, ces ingrats apres auoir eſpuiſeé ma ſubſtance,
conçoiuent vn deſdain contre moy, qui dure iuſques à ce qu’ils voyent que mon ven¬
tre eſt chargé d’vn nouueau fruict. I’aduouë bien que ce ſecond fruict de vie eſt le
ſujet de ma gloire, & que ſans ſon merite on ne me feroit point la Cour; par ce que
lots qu’il eſt hors des mes flancs, ie deuiens ſeiche & aride. Ce fruict me ſert de re¬
mede poaur guerir la teſte & la poitrine des pauures voyageurs& de moyen pour bien
faire cauſer les femmes, & d’exciter les ſoldats au coõbat, & l’artiſan au trauail? c’eſt.
par ſa bonne grace, que l’on veut que ie me trouue dans les marchez & dans les ac¬
cords: & le malade dans vn lict fait plus eſtime de moy, que de Galicn & d’Hippo¬
crate. D’ou vient que pluſieurs me font ſacrifices de angues, de iambons, de froma¬
ges & ceruelats ’ay par tout du credit, ſinon dans la Turquie? ie ne m’en eſtonnes
point, puis que ce peuple eſt infidele: ailleurs meſme dans les.plus grandes feſtes ie
ſuis inuitée, durant l’Hyuer on me loge ou auprés du feu, ſur le Printemps à la fene¬
ſtre, en eſté au valon d’vne fontaine, & en Automne ſur la table: Apolloni ſe ſert plus
ſouuent de mon exil, que non pas de l’eau de Caſtalie ? & à ſon imitation les plus
grands Poëtes de l’VniuersSans ma douce ambroſie Virgile, Horace, Ouide, Clau¬
dian, Tacite, & tout le reſte de la cabale Latine, auec Homere, Pindare, Anacreon,
& les autres Poéres Grecs, auroient dans leur Printemps taris leur veine, comme
l’on void ſeicher les puits au milieu de l’Eſté: Ce qui monſtre clairement que le Pro¬
uerbe Latin eſt veritable, Poeta à patanmdo, & que la France n’eſt pas ſi feconde en ces
diuins Eſprits par ſon aſſiette, que par la douceur de mon fruict qu’elle produit mer¬
ueilleuſement. Ces grands Hommes ſont autant de Soleils qui brillent dans cet Em¬
pire, comme Ronſard, Iodelle, Bellay, Garnier, Belleau, Deſportes, Bertault, du Per¬
ron, Malherbe, Racan, Mainard, Gombault, Sainct Amand Theophile, Corneille,
Scudery, Triſtan, Martel, Rotrou, R oueyrol, Faret, Beys, Colletet, Benſſerade, Deſ¬
mareſts, Mareſchal,Sainct Alexis, Durier, Leſtoile, Maiſtre-Adam, Scaron, Robinet,
Pelletier, Lyſis, Carneau, Creſpy, & vne infinité d’autres grdds Maches-lauriers, leſ¬
quels ne pourroient pas mieux ſauuer leurs ouurages du tombeau de l’oubly, que des
dents de l’Enuie, ſi ie n’eſchauffois leur veine par mon baume delicieux. Ie veux que
deſormais ils ne trauaillent qu’à compoſer des Poëmes à l’honneur du bon Noé, le
premier de toute la bande humaine qui a eu ſoin de cueillir de mon fruict, ſans lequel
ie ſerois ainſi qu’vn corpsſans cœur, vne ame ſans eſprit, vn eſprit ſans lumiere, vne
riuiere ſans eauë, & vn amant ſans argent. C’eſt ce doux fruict qui maintient mon
Empire, c’eſt luy quume fait regner deſſus les hommes qui ſont les Rois des Ani¬
maux, qui ne me font iamais de plaiſir que quand ils marient vne Nayade auec Bc¬
chus.
