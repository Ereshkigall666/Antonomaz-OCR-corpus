69
La troiſieſme qualité & la plus rare c’eſt qu’il ſoit deſintereſſe, qu’il ne face rien
directement n’y indirectement contre l’eltat? pour en tirer vtilité́ pas ticuliere.
Ce qui ſe trouue tres peu, car comme il eſt difficile d’eſtre éleué & n’auoir point
d’ambition, d’eſtre parmy les richeſſes & les meſpriſer, en vn mot de trauailler
pour le public, & ne rien faire pour ſoy, il arriue ordinairement que les Miniſtres
ont pour but l’ambition ou les richeſſes, & le plus ſouuent tous les deux: & com¬
me ces deux paſſions ſont les plus difficiles à aſſouuir ils ne ſont iamais contens
plus ils poſſedent & plus ils veulent poſſeder, & pour ne pas attirer ſur ſoy la hon¬
te de prendre à toute main, & la hayne des peuples en conuertiſſant les Finanees à
leur profit, ils ſe ſeruent de pretextes ſpecieux, le plus ordinaire c’eſt la guerre, &
pour entretenir des armées imaginaires, ils font des leuées eſtranges, & confon¬
dens l’employ des deniers publics, en ſorte qu’il n’y a que leurs complices qui en
ayent la cognoiſſance, de ces Miniſtres la France n’en a que trop reſſenty des ef¬
fects dommageables, & l’hiſtoire n’en a que trop d’exemples; ce n’eſt pas d’au¬
jourd’huy qu’elle reſlent ce malheur: mais ce qui la conſoſe, c’eſt quand elle conſi¬
dere que la pluſpat de ces ſang-ſuës, apres auoir attiré la hayne des peuples,à atti¬
ré ſur eux la punition du Ciel, que leur fin a eſté auſſi tragique, que leur vie aunit
eſté criminelle, qu’ils n’ont laiſſé à la poſterité́ que des funeſtes exemples pour ceux
qui veulent les imiter.
Enguerrand de Marigny ſous Louys Huttin ne tomba-il pas dans le precipi c
qu’il s’eſtoit creuſé luy meſme par ſes volleries & ſes concuſſions, de combien d’im¬
poſts fut-il autheur, la France ne s’eſleua-elle pas contre luy, ne retint-il pas qua¬
rante mille eſcus que le Roy Philippe auoit enuoyé au Pape, auſſi bien que quinze
mille Florins enuoyés à Edmont de Gout? ne tira-il pas des blancs ſignés du Chan¬
celier qu’il employa pour comptans & conuertit à ſon vtilité́ priuée? Enfin ne tra¬
hit-il pas le Roy en la guerre de Flandres? s’eſtant laiſſé corrompre par argent?
Voila les ſtratageſmes des mauuais Miniſtres, qui doiuent craindre auſſi vne pire
fin que celles du gibet ou celuy-ey finit honteuſement ſes iours.
Et de noſtre temps l’exemple du Marquis d’Ancre, confirme encore cet¬
te verit́, il eſt aſſez commun à tous, pour ne s’y arreſter, anſſi bien que le
ſupplice dont il fut chaſtié, qui ne fuſt pas ſuffiſant d’appaiſer la fureur du
peuple par ſa mort, il ſuffit de dire que quoy qu’il ſemblaſt puiſſamment an¬
cré dans la France, il ne laiſſa pas de faire vn mauuais & tres-malheureux nau¬
frage.
La quatrieſme condition requiſe pour vn bon Miniſtre d’eſtat (c’eſt qu’il ne ſoit
eſtranger.
Il eſt certain, qu’en quelque pays que nous ſoyons nous conſeruons tou¬
ſiours quelque inclmation pour noſtre patrie, cét amour eſt honneſte, ſon fn¬
dement eſt iuſte, ſon principe innocent & ſes efſects ſi glorieux, qu’il n’y a point
d’hommes qui ne doiue chanter hautement l’amour de ſa patrie, quand il en
auroit eſté le plus maltraité, les Themiſtocles, les Thraſibules, les Ariſtotes,
chez les Grecs, auſſi bien que les Brutes, les Curces & les Scipions chez les Ro¬
mains ſont d’illuſtres teſmoins de cette verité ſenſible. Et cét amour paſſe iuſques
là qu’il ſemble effaçer celuy des autres pays, quelques aduantages que nous en
N nn iij