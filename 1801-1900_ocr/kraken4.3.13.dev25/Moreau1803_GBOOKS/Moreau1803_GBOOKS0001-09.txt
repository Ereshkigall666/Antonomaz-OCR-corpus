5
 La Reyne n’auoit fait que rire des Arreſts
du Parlement, & des imprecations des Peu¬
ples. A toutes les fois qu’on luy preſentoit
quelque Gazete, qui contenoit quelque fauſſe
deffaite de ſes Trouppes, elles ſe rejoüiſſoit,
ſe dilatoit tout autant de fois quelle appe¬
loit les Pariſiens du Nom de Badauts. Elle
ne parloit du Prince qu’auec meſpris, & diſoit
que les Pariſiens auanceroient beaucoup leurs
affaires s’ils ſuiuoient ce Prince. La modera¬
tion meſme du Duc d’Orleans paſſoit en ſon
eſprit pour froideur, en telle ſorte qu’elle teſ¬
moignoit ne point craindre ny l’vn ny l’autre.
mais l’arriué́e du Duc L’orraine luy a fait chan¬
ger de l’angage. Elle en a meſme pleuré de
deſpit. Ces larmes ſont tres conſiderables.
Elle apprehende. Quoy ? La deſolation de
l’Eſtat?non. L’arriuce des eſtrangers en Fran¬
ce ? non. Les meurtres violemens incendies,
Sacrileges, deſquels elle ſera reſponſable de¬
uant Dieu ? non. lIl n’eſt pas encore temps, la
ſeule aprehenſion de la mort peut cauſer cette
eſpece de l’armes. La Theologie de la Cour
aſſeure ſa conſcience de ce doſte-là.
Il y a plus d’apparance quelle a du regret
rogret d’auoir emeu la guerre pour ſon mal¬
 heur, ayant mis en danger tout le Royaume.
Le