4
ge, & qu’il ne ſe ſoit rendu Maiſtre  comme c’eſtoi
ſon deſſein, de routes les auenuës de cette Ville, pour
fortifier les diuiſions inteſlines qu’i y auoit fomen¬
tées depuis long-temps: Mais comme pendant ce
temps, ledit Parlement, qui veille continuellement
au ſalut de l’Eſtat, n’obmettoit auſſi aucune choſe de
ſa part, pour obtenir de ſa Maieſté́ l’expulſion dudit
Cardinal hors du Royaume, & que par pluſieurs de¬
putations il auoit fair reiterer ſes tres humbles Re¬
monſtrances à ſadire Maieſté pour paruenir à cét ef¬
fect, chacun auoit ſuiet d’eſperer que cét eſtranger,
qui auoit tant proteſté par fesLettres en rentrant dans
le Royaume, de ne s’y vouloir meſler d’aucune affaire,
& de renoncer entierement à ſon Miniſtere, ne s’opi¬
niaſtreroit pas au point qu’il fait à combattre l’auer¬
ſion generale que toute la France a pour luy, & à ren¬
uerſer pluſtoſt tout le Royaume que de conſentir à
s’en retirer; Mais apres que ledit Parlement a cognu
tres-clairement que toutes les eſperances qu’il en
auoit donné́es dans pluſieurs negotiations qu’il auoit
entretenüs pour gagner du temps, & ſe fortifier de
Troupes, n’eſtoient que des illuſions, & de ſes four¬
bes ordinaires; & qu’au lieu de faire donner vne prom¬
pte & fauorable audiãce à ſes Deputez qui portoient à
ſa Majeſté les Declarations que mon CouſinMonſieurs
le Prince de Condé & moy auions faites, de ſatisfaire
ponctuellement à tous les articles contenus au Me.¬
moire qui fut enuoyeé audit Parlement de la part de ſa
Majeſté, ſi toſt que ſes Declarations, & les Arreſts
dudit Parlement, contre ledit Cardinal auroient eſté
executez;