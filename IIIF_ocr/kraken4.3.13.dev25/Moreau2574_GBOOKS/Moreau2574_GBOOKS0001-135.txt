126
 Puis que c’eſt vne verite conſtante, comme nous venons de
prouuer, que toutes les grandes affaires du Royaume ſe trait¬
tent & ſe ſont touſiours traittées dans le Parlement; Que c’eſt
le lieu ſeul où le Roy fait les Loix, & contracte auec ſon peu¬
ple; il eſt certain que par vn Arreſt mandié du Conſeil, on ne
 peut pas deſtruire la Declaration qu’il a faite contre le Maza¬
rin, non plus que l’Arreſt de ſa verification, & celuy qui met
ſa teſte a pris, pour l’auoir enfrainte & violée.
 Sa Majeſteé a donń pluſieurs fois ſa parole Royale que ce
Cardinal criminel ne pourroit eſtre reſtably pour quelque cau¬
ſe, pretexte, & occaſion que ce fut; La Declaration enuoyée
& verifié́e au Parlement le porte formellement, c’eſt vn con¬
trat ſolemnel, & qui eſt le fondement d’vn nombre infiny
d’Arreſts; cette patente n’eſt point vne Loy nouuelle, c’eſt
vne maxime ancienne dans le Royaume, & la premiere de cous
les Eſtats, de ne laiſſer iamais le gouuernement entre les mains
des Eſtrangers, & principalement de ceux qui ont pris leur
naiſſance & leur origine dans vne terre ennemie; l’Edict de
Loudun y eſt formel, & l’Arreſt rendu contre le Mareſcha
d’Ancre, donné à la Requeſte du Procureur general du Roy,
confirme cét vſage.
Pour donc caſſer l’Arreſt du eo9. Decembre i65I. & cette po¬
lice naturelle & ciuile qui ſe trouue confirmeée par la Declara¬
 tion verifiée contre le Mazarin, & par tant de paroles Royales:
ſi ſouuent reiterées; il faloit que le Roy vint au Parlement,.
qu’il apportaſt luy-meſme, ou qu’il enuoyaſt vne Declaration
contraire, laquelle fut verifiée auec liberté de ſuffrages; &
qu’il y fit voir & à toute la France, que la Loy qui deffendaux
Eſtrangers l’entrée dans le Miniſtere, & dans les charges pu¬
bliques, eſt vne Loy injuſte; qu’vn Eſtranger & bien ſouuent
vn ennemy de l’Eſtat, eſt preferable à vn Regnicole, à vn Fran¬
çois naturel, aux Princes de ſon Sang, à tous ſes Parlemens, à
tous ſes Officiers, à tous les Ordres du Royaume, & à tous les
peuples qui s’en plaignent, & quiluy ont tant de fois deman¬
dé juſtice contre luy.
Il falloit que le Roy fit connoiſtre dans cette Aſſemblée des
Pairs & de tant de Senateurs irreprochables, que le Caradinal
Mazarin n’a point rompu la paix generale, que ce n’eſt point
