132
auarice inſatiable, & enrichir leurs valets, & leurs maigres pa¬
rens au poinct prodigieux où nous les voyons, à la honte & à la
confuſion de tant de gens de bien & d’honneur qu’on laiſſe
abbatre & meſpriſer pour metamorphoſer en vne nuict des pe¬
tits Bourgeois ou des pauures Cadets, en Princes, én Ducs &
Pairs, en Officiers de la Couronne, en Gouuerneurs de Pro¬
uinces, & en Seigneurs de ſept & huict cens mille liures de
rente, tiŕes du ſang & de la ſueur de ſeptou huit cent mille
bons ſujets qu’il faut mettre à̀ la beſace, & faire coucher dans
les ruës & dans les eſcuries, pour loger ces voleurs publies, &
ces ſangſuë̈s du peuple dans des palais dores qui font honte à̀
nos Egliſes, & faire manger leurs palfreniers & leurs marmit¬
tons de dans de la vaiſſelle d’or & d’argent qui meubleroit tou¬
te vne ville.
Si Meſſieurs du Parlement ſont à blaſmet pour ce qui eſt de
leurs gages & de leurs appoinctemens, c’eſt de ſe contenter
comme ils font du peu qu’ils en ont, & de ſouffrir que des par¬
tiſans & des maltotiers leur retiennent tous les ans pour feſti¬
ner & dormir la graſſe matinée auec les femmes & les filles de
condition qu’ils de ſbauchent & qu’ils entretiennent auec tant
de profuſion; pendant que ces bons Senateurs quittent leurs
femmes & leurs enfans pour venir au Palais deuant le iour, &
qu’ils negligent leurs propres affaires pour trauailler à celles
de ceux qui leur demandent iuſtice, & qui n’ont autre bien que
celuy qu’ils leur conſeruent. Ceux qui ſç̧auront ce que c’eſt
du Parlement que vous aceuſez auec tant d’iniures, connoi¬
ſtront aſſez que les Conſeillers qui le compoſent n’acheptent
point leurs charges, ny pour les gages, ny pour les profits qui
en reuiennent, mais ſeulement pour auoir occaſion de ſeruir le
Roy, & de ſoulager ſon peuple & ſes ſuiets en les protegeans
contre les Minſtres qui en ſont les ennemis declarez, & en
leur faiſant Iuſtice contre les Partiſans. Le moindre valet du
Mazarin gaigne plus entrois mois, que le plus employé de tous
ces Meſſieurs en dix ans; & s’il faut chercher des threſors on
en trouuera plus chez le dernier de cinq cens mal-totiers
qui ſont aſſez connus, que chez tout le Par lement enſem¬
ble, où il n’y a pas vn Conſeiller qui ne ſoit plus pauure &
plus incommodé, que lors qu’il achepta ſa charge, ce qui ne ſe
dira