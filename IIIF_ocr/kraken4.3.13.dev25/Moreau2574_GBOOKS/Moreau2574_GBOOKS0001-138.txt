129
bly pour cela, ce que le Conſeil a vſurpé comme beaucoup
d’autres choſes, encore que cet employ ne ſoit point vne mar¬
que de iuriſdiction ny de ſuperiorite, parce que les Reglemens
ne regardent iamais les affaires publiques, mais les moindres
de toutes les particulieres.
Et on void bien que ces Meſſieurs qui ont dreſſé ce pretendu
Arreſt du Conſeil qui caſſe eeluy du Parlement, n’ont pas cou¬
ſtume d’en donner, puis qu’il eſt iniurieux à ſa Majeſté, con¬
traire à ſon authorité́ & honteux en ſa forme; en ce qu’on fait
dire au Roy qu’il fait reuenir ce Cardinal en France, pour ame¬
ner vn grand Corps de trouppes leuees à ſes deſpens pour ſer¬
uir ſa Majeſté dans l’occaſion des preſens mouuemens, dont ſa
ſeule preſence eſt la cauſe. Nous auons fait voir l’impertinen¬
ce & la ſottiſe de ce diſcours cy-deuant.
On adjouſte en ſuite, que l’Arreſt du Parlement bleſſe ls
College des Cardinaux, & le Chef de l’Egliſe dont ls ſont lesx
principaux Membres, &c. Nous auons ſi amplement iuſtifieé le
contraire de cette propoſieion erronée & criminelle, dans vne
ſection precedente & particuliere pour cela, que ce ſeroit abu¬
ſer de la patience du lecteur de rebattre ce meſme orreur, & le
 refuter dauantage; eſtant vne ignorance, où pluſtoſt vne ma¬
lice inſuportable à des gens qui ſe diſent Miniſtres d’Eſtat, &
qui ſe font reformateurs des Parlemens, d’oſer mettre en
auant que les Cardinaux & les Eueſques de France ne ſont
point juſticiables du Roy ny de ſes Officiers, puis ſi le Roy n’eſt
point leur Iuge, il ne pent pas eſtre leur Souuerain, & faut
que ces Meſſieurs luy ſoint eſgaux, voire Superieurs en quel¬
que façon, puis qu’ils auront pouuoir de l’offencer, ſans qu’il
ait droit de les punir, & qu’il ſera ſujet aà leurs cenſures, pen¬
dant qu’ils ſeront exempts de ſa juſtice.
L’Autheur de ces Maximes dangereuſes denoit bren ſe ſou¬
uenir que le Pape d’aujourd’huy ayant faite vne Bulle le 1y.
Fevrier 1r6a46. laquelle fut publiée le lendemain, & affichée
aux portes de Snt Pierre, de la Chancellerie, & dans le champ
de Flora de la Ville de Rome, auee ordre à tous les Cardinaux
de ſe rendre à Rome dans ſix mois apres la publication d’icelle,
àpeine d’interdit, & d’eſtre priuez de tous leurs reuenus ſans
 aucune reſerue pour leur nourriture & entretien; & enfin deſ¬

.