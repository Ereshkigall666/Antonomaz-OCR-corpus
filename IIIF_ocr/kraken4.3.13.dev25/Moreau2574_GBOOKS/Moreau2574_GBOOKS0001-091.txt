82
 Somuerains meſmes; &- ce defaat de formoe ſfait deſcedre & paſer les I¬
ges as rang des crinmsinels, & recueilir tout lde deerite des capables ſar
 eux qui les condamnent.
C’eſt vne choſe eſtrange, Apologiſte Mazarin, que vous ai¬
miez mieux offenſer vos Iuges aaturels, & le plus grand Senat
de la terre, auec les Princes du Sang les Ducs & Pairs, & les
Officiers de la Couronne qui le compoſent, pour plaire à vn
coupable qui vous paye pour eſcrire en ſa faueur, que de don¬
ner les eloges & l’approbarion que vous deuez à l’Arreſt le plus
iuſte, le plus vtile, & le plus iuridique qui ſe donna iamais. C’eſt
 trop meſpriſer le lict de Iuſtice de nos Rois, de dire que les
Oracles qui s’y rendent en connoiſſance de cauſe, & au nom
& ſous l’authorité de ſa Majeſté, ſout des condamnations
auortées, tumultuaires, nulles, & inualides. Quel droit &
quel pouuoir auez vous de caſſer & de reformer vn Arreſt ſi
 ſouuerain? Quel caractere, & quelle qualité vous a-t’on don¬
ne pour oſer l’entreprendre? cres-aſſurément vous taſchez
d’offenſer tous ces vertueux Senateurs, pour auoir ſujet de les
recuſer l’vn de ces iours, quand ils vous feront voſtre procez
 criminel ſur les ſujets que vous en fourniſſez.
Si voſtre paſſion deſreglée vous laiſſe encore quelque peu de
raiſon, ſi vous reconnoiſſez vos propres maximes, & ſi vous de¬
ferez aux regles que vous preſcriuez, ſouuenez-vous ie vous
prie, qu’en blaſmant le Parlement comme yous faites, vous
confeſſezmeantmoins que les formes de la Iuſtice donnent vi¬
gueur aux Loix des Magiſtrars & des Souuerains meſmes; ce
qui fait que vous condamnez le retour de voſtre cher amy le
Mazarin, qui au preiudice d’vne Declaration du Roy verifiée
en Parlement, & des Arreſts donnez contre luy, rentre à la
teſte d’vne armée dedans la France, d’où il eſt banny, ruine
toutes les Prouinces où il paſſe, prend ſes Iuges & ſes Commiſ¬
ſaires priſonniers de guerre, au lieu de preſenter ſa re queſte à
la Cour pour eſtre admis à ſes faits iuſtificarifs, & ſe mettre en
eſtat, qui ſont les formes ordinaires ſur leſquelles vous fondez
tous vos griefs, & toutes vos raiſons. Il faut que vous ſoyez ou
bien mauuais practicien, ou bien rempli d’impudence, quand
apres cela vous accuſez le Parlement de n’en garder aucune,
apres qu’il a fair paroiſtre de crente Arreſts donnez à l’ordinai¬