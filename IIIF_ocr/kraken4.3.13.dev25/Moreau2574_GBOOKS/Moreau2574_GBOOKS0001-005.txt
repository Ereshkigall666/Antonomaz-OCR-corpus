ſeruations veritables & deſintereſſées, pour ſuppleer à ce.
que ie n’ay point remarqué dans ce diſcours vn peu ha¬
ſté, & pour inuiter vn troiſieſme ſouſtenant plus fort &
 plus ſolide que nous, qui faſſe connoiſtre à tout le mon¬
de, l’impoſture de ce Paradoxe, & la malice de celuy qui
s’en dit l’Autheur.
 Il eſt vray que la grandeur du Parlement de Paris que
l’on veut abaiſſer par les iniures & les inuectiues de cette
ſatire abominable, nauroit beſoin d’autre deffenſe que.
de ſa propre authorité, ſi tous les hommes eſtoient ca¬
pables de connoiſtre ce qu’il eſt, & diſcerner laverité
d’auec le menſonge. Mais puis qu’on veut ſurprendre
les ſimples, & tromper ceux qui croyent tout ce qui eſt
imprimé, il importe pour la ſatisfaction des gens de
bien, & pour l’inſtruction des hons Francois, qu’on
faſſe voir l’erreur de tant de calomnies, & qu’on donne
vne connoiſſance ſommaire du pouuoir & de la maieſteé
 de ce Tribunal des Dieux, qui eſt l’vnique & veritable
ſupport de cette Monarchie. C’eſt ce que nous entre¬
prendrons plus amplement dedans la ſuite de ces propo¬
fitions, apres que Dieu nous aura donné les moyens &
le temps de publier cet ouurage, qui ne ſera pas moins
vtile & agreable à tous les fidelles ſujets du Roy, qu’im¬
portant & neceſſaire à ceux qui ayment lajuſtice, & le
repos de l’Eſtat.
Et parce que ce premier projet, & cette premiere par¬
tie eſt vn peu longue, & plus eſtenduë que les pieces or¬
dinaires qui occupent tant de plumes, & tan d’eſprits
curieux; ie l’ay diuſ́e par ſections, & donné des titres
aux queſtions les plusbelles & les plus conſiderables, afin
que l’ordre en ſoit moins confus, & le Lecteur plus ſou¬
lagé, ſuiuant la Table que voicy.

