projets dont nous auons parlé cy-deſſus, & que la France
tout au plus ne s’eſt ſeruie que de l’occaſion, & n’a point
coloré cette pratique ſi tant eſt qu’il y en aic eu) d’vn faux
ele pour la Religion, comme a fait l’ Eſpagne, qui s’eſt toû¬
jours ſeruie des autels pour eſleuer ſes hauts deſſeins & ſon
ambition.
La ſeconde calomnie dont on charge la France luy eſt en¬
core commune auec l’Eſpagne, qui eſt de n’auoir poinc ſe¬
couru le Roy d’Anglererre, dont elle ſe iuſtifie ſur ſes guerres
domeſtiques & ſur la neceſſité de ſes propres affaires, auſquel¬
les on doit eſtre plus ſenſible qu’à celles d’autruy. Et verita¬
ment il faut croire que ſi la France ſe fuſt ſeulement ima¬
giné, que des ſubjets ſe fuſſent portez à ce haut point de
barbarie que de mettre à mort leur Roy, elle euſt abandon¬
né le cours de ſes conqueſtes, & mis bas les voiles que des
vents fauorables enfloient en poupe, pour s’oppoſer à vne
violence de cette nature, qui rejallit ſur toutes les teſtes
Couronnées; Et pour preuue de cette verité l’on peut dire,
auec autant de raiſon & de fondement, que dans la pre¬
ere calomnie, que l’armé́e Eſcoſſoiſe, qui entra l’Eſté
paſſé ſous la conduite de Monſeigneur le Marquis d’Ha¬
milton, pour deliurer le feu Roy, fut vn reſſort de la Fran¬
ce, qui ne pouuoit ſecourir la Couronne d’Angleterre de ſes
propres forces.
Nonobſtant toutes ces juſtifications, la France eſt obli¬
gée en honneur de dementir ces calomnies, par vn prompt
ſecours qu’elle doit preſter au Roy d’Angleterre, & em¬
ployer tant de braues Capitaines au reſtabliſſement d’vnes
Couronne, dont la ruine n’eſt pas ſeulement honteuſe, mais
encore preiudiciable à toutes les puiſfſances Souueraines, &
d’eſcraſer I’orgueil de ce rebelle vſurpareur, qui fut aſſez
irmpu dent. que de reſpondre aux Ambaſſades des Princes
Chreſtiens (qui taſcherent de deſtourner le meurtte du Roy,
en luy donnant de juſtes apprehenſions de la vengeance de
leurs Maiſtres) quil ne les craignoit pas, & qu’il auoit de¬
quoy les bienreceuoir.
Le dernier & commun intereſt de tous les Princes &,eno
Eſtats de la Chreſtienté, eſt que la paix generale eſtant con¬ Cheſiens