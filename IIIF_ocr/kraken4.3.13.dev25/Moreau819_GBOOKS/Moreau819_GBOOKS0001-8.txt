fuſion & quelque ſeerette douleur dans l’ame
de pluſieurs, qui ne ſe peuuent conſoler de voir
vn Ennemy naturel eſtre Maiſtre d’vne Place
qui ſe peut tres-bien fortifier, & d’où l’on peut
affamer cette Ville, en empeſchant qu’aucune
prouiſion ne vienne du coſté́ de la Mer, & en re¬
tranchant le commerce. Ie voy quantité de per¬
ſonnes qui en gemiſſent, ſoit que l’intereſt les y
oblige, parce que pluſieurs Habitans de cette
Ville y poſſedent de grands biens, ou ſoit que
l’inclination Fraçoiſe ne ſe puiſſe jamais fier à
eux: Tant y a l’Eſpagnol eſt à Bourg; & quoy
qu’ils oſent ſe venir promener ed cette Ville, on
eſt ſi accouſtumé à les hair, qu’on ne les peut
voir ſans leur faire quelque niche, juſques l̀
qu’vne de nos Dames bailla vn ſoufflet à vn de
leurs Chefs, pour auoir voulu luy toucher le
bras, dans vne boutique de Marrhand.
Vn Milord Anglois, ſuiuy de quaraute per¬
ſonnes, tous Gens de commandement, a eſte
ſaluier ſon Alteſſe; on dit qu’il eſtvenu faite des
propoſitions à̀ M. le Prince de la part de ſa Re¬
publque; d’autres aſſeurent qu’il n’eſt venu que
pour le ſeruir comme vn franc-Champion, ou
comme vn Avanturier; mais il y a grande appa¬
rence que ſi Monſieur le Prince eſt trop pouſſe,
qu’il ſe prendra par tout.
Il n’ya que la Chambre de l’Edit qui ſe ſouſ¬

¬