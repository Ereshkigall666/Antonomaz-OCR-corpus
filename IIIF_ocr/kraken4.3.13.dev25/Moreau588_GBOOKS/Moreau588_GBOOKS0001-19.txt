14
quer enuers leur Souuerain; mais en effet poûr
les lier dauantage par cet engagement à ſes in¬
tereſts & les obliger, ſous l’apparence du ſerui¬
ce qu’ils doiuent au Roy, à ſon reſtabliſſement
par la voye des armes, en cas que ſes intrigues
n’euſſent pas le ſuccés qu’il ſ’en eſtoit promis: Et
enfin par le renverſement de tous les Ordres de
cette Monarchie, & la deſolation vniuerſelle de
toute la France dont il eſt la cauſe, meſme de la
continuation des maux que nous reſſentons en¬
core à preſent, puis qu’il ne ſe fait rien que par
ſon conſeil; qu’il fait & deffait les Miniſtres ſe.
lon ſon plaiſir & qu’il diſpoſe de la vie des Prin¬
ces, & de ceux qui ne luy ſont point favorables,
comme ſ’il eſtoit encore le premier Miniſtre, &
qu’il fuſt dans le Palais Royal, n’y ayant point
d’autre difference de ce qu’il a eſté, & de ce qu’il
eſt à preſent; ſinon, qu’eſtant aà Cologne, il fait
nos maux en ſeureté, leſquels eſtant à Paris, il ne
faiſoit qu’auec crainte & tremblement, de prou¬
uer touſiours le lort des Tyrans & des mauuais
Miniſtres.
Cette Reſponſe ſommaire ne peut permettre
la deduction de toutes les choſes qui ſeroient à
dire ſur vn ſujet ſi important il me ſuffira de vous
remarquer que de tous les mouuemens qui
nous ont agité depuis trois ans, la gloire en efs