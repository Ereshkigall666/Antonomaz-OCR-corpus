4
re du Roy voſtre fils, & pour le bien de ſes peuples, n’ayene
point eſté iuſques à cette heure interrompus par ma voix
ou par mes Lettres, & que le recit de mes larmes n’ayent 
point encore donne ſujet aux voſtres de couler, vous
vous imaginez bien ſans doute, que ma douleur, bie
qu’elle ſoit extreſme, n’a pas eſté muette, que mes paro¬
les & mes eris ont aſſez reſsenty dans les Bois où i’eſtois
confinées que mes maux & mon innocence me don¬
noient vn aſſez ample matiere de vous ecrire, & que i’ay
verſé plus de larmes qu’il n’en falloit pour toucher le cœur
le plus dur à la compaſſion. I’ay parle, j’ay crié, j’ay pleu¬
ré ſeulement de mon extreſme malheur, ſans vouloir ia¬
mais que mes paroles, mes cris & mes pleurs paſſaſſent
plus loin que les deſerts de Chantilly, de peur que vous
diſant les maux que mes ennemis me font, abuſant iniu¬
ſtement de voſtre nom & de voſtre authoriteé, vous n’euſ¬
ſiez quelque ſoupç̧on que ie vouluſſe me plaindre de vous,
& vous accuſer d’eſtre inſenſible à ma douleur.
Mais enfin voyant que l’on venoit encore de nouuen
me perſecuter au fond de ma ſolitude, & m’oſter la deplo¬
rable ſatisfaction qui reſte aux miſerables de ſe pouuoir
plaindre en repos, & en quelque ſorte de ſeureté, & m’ap¬
perceuant que pour faire ceſſer, ou pour mieux dire pour
augmenter encore ma juſte douleur, l’on tâchoit de me
donner de la crainte par la multitude des gens de guerre,
qui auoient en vn inſtant enuironneé tous les lieux de
mon exil, & que l’on vouloit me rauir mon innocence,
& les autres biens qui me reſtent, en m’obligeant de ſor¬
tir de France ſans voſtre permiſſion, & à tomber en vn cri¬
me apparent que l’on euſt eu pretexte de punir, auec ap¬
parence de Iuſtice: Ie me ſuis en fin reſolü de rompre le
reſpectueux ſilence que ie garde religieuſement depuis
trois mois à voſtre Majeſte, & à tout le monde, & iay
fait voir en public ma douleur, qui d’aifleurs doit eſtre aſ¬
ſez connuë; afin de ne pafſer point parmy mes ennemis
pour vne Mere inſenſible au malheur de ſes enfans, coma¬
me