37.
ſerues de penſions criminelles, des diuiſions & des parta¬
ges que ce Cardinal fait en la diſtribution des Benefices en
lIa meſme maniere que s’ils eſtoient des biens temporels qui
fuſſent dans le commerce des hommes, & dans le pouuoir
des Rois, ou de leurs Miniſtres, pour en fauoriſer qui leur
plaiſt, & bien ſouuent pour recompenſer vn crime au lieu
de le punir.
 Mais peut-eſtre que ce Cardinal! eſtant plus grand Poli¬
tique qu’il n’eſt Canoniſte ou Theologien, pouuoit auec
plus de prudence aux ouuernemens des Prouinces &
des Places. Que voſtre Majeſté y prenne garde, elle verra
MADAME, qu’il ne les donne jamais au merite, mais
à la ſeruitude honteuſe de ceux qu’il aſſuietit à ſa faueur,
que le plus ſouuent il en diſpoſe pour des gens inconnus, la
plus part Italiens, ſans en parler à voſtre Majeſté qu’il pri¬
ue de la reconnoiſſance & du ſeruice des Creatures que
vous feriez, & que ces jours paſſez par cette mauuaiſe
conduitte, il contraignit Monſieur le Duc d’Orleans à ſe
plaindre hautement qu’il auoit donneé plus de 7. Gouuer¬
nemens depuis la detention des Princes, ſans luy en auoir
rien communiqué, bien qu’il ſoit Lieutenant General de
I’Eſtat.
Voſtre Majeſté peut encore remarquer ſi elle s’en veurt
donner la peine, comme elle y eſtoit obligée, que ce fidel
Miniſtre ne confſe iamais les Places frontieres qu’à ceux
qui luy ſont aſſez ſoû̂mis, pour les remettre entre les mains
de l’ennemy par ſes ordres, qu’il ne miſt dans Ipre Mon¬
ſieur de Paluau, que par ce qu’il eſtoit ſorty promptement
de la Citadelle de Courtray de peur de la deffendre; qu’il
ne deſnia cette derniere Place au frere du feu Mareſchal
de Gaſſion, qu’à cauſe qu’il la deuoit bien garder, & qu’il
ne refuſa ſur la priere de mon fils le Gouuernement de la
ville d’Ipre à feu Monſieur de Chaſtillon, qui auoit con¬
tribue de ſes ſoins & de ſa valeur à̀la prendre, que par ce
qu’il auoit tropde courage & d’ardeur au ſeruice du Roy,
pour la laiſſer perdre laâchement, comme a fait celuy qui
R