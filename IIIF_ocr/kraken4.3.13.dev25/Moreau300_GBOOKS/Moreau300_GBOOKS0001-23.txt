17
reſolu & accordé ce qui enſuit: C’eſt à ſçauoir, que
leſdits ſieurs creanciers comparans d’vn commun
conſentement ont par ces preſentes pour leur bien
& vrilité confirmé & ratifié, en tant que beſoin eſt
ou ſeroit, la nomination faite de la perſonne dudit
ſieur le Comte pour Syndic de la Generalité deſdits
creanciers dudit ſieur Cardinal, ſçachans que ledit
ſieur le Comte a la probité, experience & ſoluabi¬
 lité neceſſaire, & pour rendre bon compte & rai¬
ſon de ſon Syndicat, recepte & deſpenſe qu’il fera,
& qu’ils ne peuuent faire choix d’vne autre perſon¬
ne qui aye plus de ſoin, capacité & ſuffiſance pour
ce faire que luy, auquel ils s’en aſſeurent, & en ce
faiſant ont leſdits ſieurs creanciers conſenty & con¬
ſentent que ledit arreſt de ladite Cour du vingt¬
vn aAuril mil ſix cens cinquante-vn ſoit executé,
& aye ſeul ſon effet, & que conformément à ice¬
luy ledit ſieur le Comte demeure Syndic deſdits
ſieurs creanciers en general à l’éffect de pourſuiure
lerecouurement deſdits éffects, tant meubles qu’im¬
meubles dudit ſieur Cardinal, & receuoir les de¬
niers prouenans d’iceux, pour eſtre diſtribuez entre
leſdits ſieurs creanciers legitimes, ainſi qu’il appar¬
riendra en la preſence dudit ſieur Procureur general,
ou de l’vn de ſes Subſtituts, à la charge de par ledit
ſieur le Comte ſe conduire par l’aduis & conſeil deſ¬
dits ſieurs Tubeuf & Perrachon, comme auſſi à la
charge que ledit ſieur le Comte communiquera à
chacun deſdits ſieurs creanciers. qui l’en requerera,