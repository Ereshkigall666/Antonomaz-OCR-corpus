7
14
leſquels ils deuoient reuiure par celles de la nature; Si
la haime publique s’eſt attachee à leurs noms, qu’on a
bannis du commerce, & dont l’on a interdit l’vſage; Il
n’y a point de doute que les Roys ne doiuent de ſi glo¬
rieux changemens, & vne difference ſi conſiderable à la
Religion Chreſtienne qui a perſuadé à tous les peuples
de la terre, que leur pouuoir a quelque choſe de ſacré.
Que s’il vous importe ſi fort, SIRE, que voſtre puiſ¬
ſance ſoit tenuë pour ſacrée, vous dira-t’on impu¬
nement qu’elle ne s’eſtend qu’aux choſes du ſiecle,
& aux perſonnes qui n’ont rien de ſacreé. Souffrirez
vous qu’on vous diſpute ce que voſtre pouuoir a de
plus glorleux & de plus noble? Qu’on le bleſſe en ſa
plus haute partie? Qu’on l’entame par le ſommet?!
Qu’on vous rauiſſe vne onction ſpirituelle que vous
tenez des malns de Dieu? Qu’on vous dépouille
d’vne prerdgatiue qui vous rend inuiolable? Qu’on
change voſtre authorité́ ſacré́e, en vne authorité pro¬
 phane.
 Mais ie veux accorder, SIRE, pour quelque temps
aux rebelles que vous deuicz ne punir pas vous-meſme,
que plûtoſt vous deûiez denoncer dans les Synodes, vn
Eueſque dont vous aurez receu quelque offenſe, & le
 faire iuger par des perſonnes ſilié̈es d’intereſt & d’affe¬
 ction aueec luy, qu’elles font profeſſion de croire que
tous les Eueſques du monde ne font qu’vn Eueſque: Ie
 veux, diſ-je, leur accorder toutes ces choſes qui ſont
neantmoins tres-déraiſonnables: Mais qu’arriuecra-t’il,
SIRE, lors que ce ne ſera plus vn Eueſque particulier,
que ce ſera pluſtôt, le corps des Eueſques, qui voudra vo?
 faire quelque utrage? Lors que ce ſeront les Synodes
 meſmes, lors que ce ſera l’Aſſemblé́e du Clergé qui en¬
. treprendra ſur les droits de la Royauté, qui voudra po¬
ter ſon ambition plus haut que le bien de l’Eſtat,; &