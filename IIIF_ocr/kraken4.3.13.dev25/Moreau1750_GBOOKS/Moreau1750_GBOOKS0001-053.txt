 4é6
en voſtre faueur, ne trouuant rien de plus iu¬
ſte, ny de plus digne des Princes de leur naiſ¬
ſance, que de proteger voſtre Aſſemblée, & de
 vous ſeruir auprés de leurs Majeſtez pour vous
faire receuoir la iuſtice & la ſansfaction que
vous aue deſſein de leur demander, & com¬
me ilsont eſté ſenſiblement touchez de ce que
vous auez mis dans voſtre vnion, leurs inte¬
reſts en teſte de tous les voſtres, ils ſont reſo¬
lus d’employer leurs premiers ſoins à vous té¬
moigner leurs recognoiſſances.
Ils vous coniurent de croire qu’ils ont vn
veritable deſir de ſeruir le general & les par¬
ticuliers de cette aſſembleé́e, & de vous obligor
à leur continuer l’affection que vous leur auez
témoigné en vne occaſion ſi importante. Ils
ont touſiours tant eſtimé l’ordre de la Nobleſ¬
ſe qu’ils ont eſté bien ayſes de luy eſtre obli¬
gez, & de voir que le zele genereux de voſtre
Aſſemblée pour la conſeruation des Princes
de la Maiſon Royale, vous a donné part à̀
l’ouurage glorieux de leur deliurance, de meſ¬
me que voſtre courage vous en a donné vne
tres-conſiderable à̀ toutes les victoires que
Monſieur le Prince a eu le bon-heur de rem¬
porter ſur les ennemis de cet Eſtat. Leurs Al¬
teſſes vous demandent la continuation de vo¬