
 ¬¬
ce au Marquis de la Vieuville à cauſe de ſon
aage. Les deux Secretaires furent Meſſieurs de
Chanloſt, & d’Annery, leſquels ayans pris
leurs places, ſçauoir les deux Preſidens chacun
dans vn Fauteü̈il, vne table deuant eux, & les
Secretaires à chaque bout de la table.
Monſieur le Marquis de la Vieuville propo¬
ſa de deputer vers Meſſieurs du Clergé qui
eſtoient aſſemblez aux Auguſtins, pour de¬
mander l’vnion de leur aſſemblée auec celle
de la Nobleſſe. Surquoy deliberation priſe,
Monſieur le Comte de Fiaſque fut nommé
pour porter la parole, & arreſteé qu’il ſeroit
aecompagneé des Marquis de Foſſeuze, d’Vrfé;
de Fourilles, de Thois, d’Alluye, de Praſlin,
de la Vieuville fils, des Comtes de Montignac,
de Selles, des Marais, de Tauanes, & de Gau¬
court, & de Monſieur d’Annery, l’vn des
Secretaires de l’Aſſemblée.
Ce meſme iour il fut auſſi arreſté que l’on
dreſſeroit. vn acte d’vnion de tous les Princes,
Ducs, Seigneurs & Gentils-hommes qui com¬
 poſoient l’Aſemblée, & Monſieur le Comte
de Maurs fut chargé de dreſſer ledit acte.