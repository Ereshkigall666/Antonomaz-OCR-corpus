26
Roys, & noſtre Sacerdoce eſt appelé Royal
par l’Eſcriture Saincte. Il faut donc par neceſ¬
ſité que nos inclinations ſoient communes,
parce qu’elles ſont toutes reuü̈nies dans l’atta¬
chement inuiolable à la Royauté, dont la con¬
ſeruation doit faire apres la gloire de Dieu toute
noſtre felicité & la voſtre.
 Le Roy, Meſſieurs, eſt le Pere dea No¬
bleſſe, & il eſt le fils aiſné de l’Egliſe. agran¬
deur de voſtre cœur vous fait entrer comme
les delices dans le ſien, lequel aux termes de
l’Eſcriture eſt dans des mains de Dieu: mais il
faut qu’il paſſe premierement par les noſtres,
l’offrande n’en pouuant eſtrefaite que par nous,
qui ſommes conſtituez pour preſenter au Ciel
tout ce qui luy eſt offert de la part de la terre,
de ſorte qu’à conſiderer cette admirable com¬
munion de cœurs qui ſe commence en la per¬
ſonne du Prince, & ſe conſomme en Dieu, il
eſt impoſſible que rien puiſſe iamais rompre
l’alliance de nos deux Eſtats qui doit faire tou¬
te leur force, & que nous voulons pour iamais
indiſpenſablement conſeruer. Ce ſont, Meſ¬
ſieurs, les ſentimens que nôtre Aſſemblée
nous a mis ſur les leures en nous enuoyant icy
pour vous aſſeurer que tous ceux qui la com¬
poſent ſont veritablement vos tres-humbles
ſeruiteurs.