57
 droits du Vaiſſeau, auec vn bruit & vne fumé́e eſpouuan¬
table des poudres & des Canons qui tirerent tous en meſ¬
me temps; ce qui mit vne telle terreur & confuſion dans
l’Armeée d’Eſpagne, que tous les Nauires Eſpagnols s’é¬
carterent auec deſordre, & l’Admiral d’Eſpagne commen¬
ça le premier à ſe retirer d’eſpouuante, apres auoir coulé
 à fonds de ſon Canon le bruſleau du Capitaine Thihaut
qui luy portoit le feu. Auant cela la Lune & les autres
Vaiſſeaux du Comte de Doignon s’eſtoient retirez, &
 auoient honteuſement abandonné les Eſpagnols, leſ¬
quels fuirent auſſi à force de voilles, tirant touſiours leurs
Canons ſur l’Admiral de France, qui auec ſa Flotte leur don¬
noit la chaſſe, & leurenuoyoit trois volées de Canon pour
vne, dont on voyoit l’effet par les débris & pieces rom¬
püs des Vaiſſeaux ennemis qui flottoient. En fin
les deux bruſleaux commandez par les Capitaines Mi¬
chaut & Riboullot, eſcortez d’autres Vaiſſeaux François
S’accrocherent à l’Admiral de Naples, nommé la Con¬
corde, qui s’en deéfit fort adroitement, faiſant mine de
demander quartier: Et apres cela voulant encore s’opi¬
niaſtrer aà la deffence, quoy que la moitié de ſon eſqui¬
page euſt deſia ſauté en Mer, croyant le feu attaché au
Vaiſſeau. Il fut abordé par le Capitaine de la Roche, com¬
mandant vne Fregatte, nommée la Ducheſſe; & en meſ¬
me temps par le Commandeur de Bois-moran, comman¬
dant le Berger, & par le Capitaine Pardejeu, comman¬
dant l’Elbœuf, qui tous enſemble le mirent faeilemene
à la raiſon; la teſte de ſon grand Mas eſtant rompuë &
toutes ſes voilles brizées de coups de Canon: ce Vaiſ¬
ſeau eſt de trente-huit pieces de fonte verte, & ſon eſqui¬
page eſtoit de prés de trois cens hommes, qui à la reſer¬
B ij