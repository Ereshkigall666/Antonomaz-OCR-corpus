5
grande partie, & le reſte peu ou point acquité Eſt-ce vne
ſuppoſition de dire qu’il a fait prendre Armantiere, Landre¬
cies, & autres places au ſon des inſtrumens, & durant la re¬
preſentation des Comedies & des Pantalonades Italiennes,
auſquelles il-a conſommé plus d’vn milion de liures? Eſt-ee
vne illuſion de dire, qu’on a degarny Courtray de toutes ſes
troupes, à la veuë de l’ennemy, ſans neceſſireé quelconque,
qui s’en-eſt emparé deux heures apres? Eſt ce vne chimere
de dire, qu’il a trahy le Roy dans la derniere reuolte de Na¬
ples, dont les Habitans luy tendoient les bras, & vouloient
reconnoiſtre leur ancien & legitime Seigneur? Eſt. ce vnes
inuention faite à plaiſir de dire, qu’en 16̃7. le Card. Maza¬
rin a rompu & empeſch́ la Paix faite & accordée à̀ Munſter
entre les Princes de l’Europe, au tres-grand aduantage de
cette Couronne, d’où ſe ſont enſuiuis tant de ruines & de de¬
ſolarions, tant de ſacrileges & d’autres impietez énormes,
tant de barbaries, & la morr de plus de trois cens mil ames,
ſoit par le fer, ſoit par la faim, & enfin la perte generale de
toutes nos conqueſtes, & peut eſtre la cataſtrophe de cet
Eſtat? Ie ne mettray point en auant la vente de Grauelines,
de laquelle on ſç̧ait que le Cardinal a fait tirer toute la Gar¬
niſon, & vendre toutes les munitions de guerre & de bouche,
quinze iours auparauant le ſiege d’celle, dont le prix a eſteé́
 partageé entre luy & le Comte de Grancey, qui en auoit re¬
tiré quelque temps auparauant tous ces meubles, or & ar¬
gent, pource que vous diriez, Mr le Royaliſte, que cela eſt
poſterieur aux Declarations & Arreſts interuenus à l’encon¬
tre de luy? Ie ne parleray pas non plus des horribles propoſi¬
tions qu’il a fait faire à l’Archiduc & au Duc de Lorraine, de
leurabandonner tout ce que nous auons prins ſur cux par la
forceé & la iuſtice de nos armes, à la charge de luy donner
toutes leurs troupes pour ſe maintenir, & ſe gorger de noſtre
ſang, dont il a vne ſoif, qui ne ſe peut amais eſtancher: ca.
tues gagé pour produire le menſonge, & le couurir des ſoup¬
pleſſes de ta plume venale, & ne laiſſeras pas de dire dans
l’endurciſſemẽt de ta malice, & la crainte de perdre res pen¬
ſions, qu’il eſt innocentaumiieu de ces erimes arroces & in¬
 8