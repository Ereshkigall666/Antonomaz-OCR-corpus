15
Paix generalle ſe ſera ſous vos loix, la Religion redorera
fſon laſtre eclipſeé, la Iuſtice reflorira, la Campagne ſe re¬
mettra auec le temps, le commerce ſe r’eſtablira, & rous
 Ies biens nous reuiendrons auecla Paix, l’eéducation meſ.
me du Roy s’en portera beaucoup mieux, & cette leçon de
bonté & de clemence que vous donnerez auiourd’huy, ſe¬
 ra vne ſemence de benedictions qui fera eſclorre de gran¬
des vertus en fa conduitte.
Tous vos bons Seruiteurs diſent auec des tranſports d’eſ¬
prit & d’affection, venez. Venezx donc, MADAME,
ſans rerardement, & r’amenez le Roy, & ie m’aſſeure que
les preſences de vos Maieſtez feront des infuſions de ioyes
ſecrettes & diuines dans toute la Nature: enez, & le So¬
leil nous paroiſtra plus clair, les Aſtres plus benins, l’Air
plus doux, & rous les Elemens plus profitables, Venez, &
Ia terre fera naiſtre les violettes ſous vos pas, les Oliues fe
ioindront auec les Palmes pour vous couronner: enez, &
les montaignes & collines ſauteront d’allegreſſe dans tous
les enuirons de Paris, les maiſons meſme deſolées ſe repa¬
reront pour vous receuoir; Venz, & nous baiſerons les pas
que vous aurez imprimez ſur la terre en ce voyage: Venez
& nous ſanctifierons le iour qui nous aura r’amené vos Ma¬
ieſtez, nous le marquerons d’Or & d’Azur dans nos Faſtes,
& le tiendrons deſormais comme la fin de nos maux & le
commencement de nos felicitez.
Si Voſtre Maieſté ne met point en conſideration toutes
ces raiſons, pour le moins ie la ſupplie de ſe ſouuenir de ce
qu’a dit vn ancien Pere de l’Egliſe, qu’il y a des affaires, ou Marti¬
i l’on regardoit bien la fin, on n’en viendroit iamais au cõ̃ VE
mencement; & qu’il y a auſſi des temps ou ſi l’on ne veut
pas ce que l’on peut, on ne peut pas apres ce que l’on veur;
Vous marchez ſur les pas d’vneReyne auſſi haute que vous,
qui par vne ſortie volontaire & precipitée s’eſt fermé les
portes de la France iuſques aà la mort: Si vous auiez des
ennemis ils ne demanderoiẽt pas mieux que de vous veoir
preuenir leurs ſouhaits en cetrte affaire; mais nous qui deſi¬
rons la gloire de voſtre Regence, & le bien de voſtre Eſtat