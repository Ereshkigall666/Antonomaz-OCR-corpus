Vainqueurs, leſquels apres les auoir dépoüillé
de leur Royaume, de leur’Sceptre, de leur liber¬
te les ont encor fait mourir ignominieuſement:
par la main des plus infames Bourreaux: mais
hous ne liſons point, ou pour le moins ie ne l’ay
iamais leu, qu’aucun peuple ayt iamais eſté ſi
inſolent, ſi enragé, & ſi cruel que de condam¬
nerſon Prince à mort, comme criminel & luy
oſter malheureuſement la vie, c’eſt vne choſe
autant inouiye, qu’elle eſt odieuſe:& ſi elle n’e¬
ſtoit arriuée certainement en la perſonne du
Roy d’Angleterre, elle paſſeroit pour fabuleuſe
dans noſtre ſiecle, auſſi bien que dãs nos ſprits.
Nous remarquons, que les peuples ordinaire¬
ment, prennent les armes auec autant de cou¬
rage que d’allegreſſe pour deux raiſons où pour
la deffence de la Religion qu’ils profeſſent, ou
pour maintenir l’authorité du Monarque qui
les gouuernent & qu’ils cheriſſent, en l’vne &
en l’autre ils paroiſſent raiſonnables, puiſque le
ſentinaent de la Religion, eſt vn puiſſant motif
pour eſbranler les ceurs, & l’affection du Prin¬
ce vne forte chaiſne, pour les contenir dans le
deuoir & dans l’obeïiſſance. Les Princes ſont é¬
tablis de Dieu, leur puiſſance eſt ſuperieure  Id
noſtre, & comme ils ſont nos Souuerains, nos
Petes, nos Preoteteurs, & nos deffenſeurs, nous
 deuenonû
 a
