13
les Cloiſtres;en ſuite il aſſiſta auxVeſpres, & a la Predi¬
cation ltalienne:& durant tout ce temps voulut toû̂¬
jours que ie luy fiſſe compagnie.
Il paſale quatrieſme du meſme mois auxRR. PP.
de ſainct Dominique, où on celebroit la Feſte de ce
grand Sainct: la, il fut en communauté diſner auec les
Religieux; Il fut entretenu toute l’apreſdinée par le
R. P. Haillan, Ieſuite, iuſques aux Veſpres, où il aſſi¬
 ſta, & en ſuite à̀ la Predication.
 Le ſeptieſme, qui eſt le iour de ſainct Donat, Pa¬
tron de la grande Egliſe de cette Ville, bien que ſa fí¬
vre le preſſaſt plus aſprement que de couſtume, il
voulut y aller à la Meſſe; là, il rencontra Monſieur
Bardonache excellent Medecin, qui, outre ſa profeſ¬
ſion, a mille autres belles qualitez qui le rendent re¬
commandable; Il l’entretint fort long temps, & il
prenoit quelque confiance en luy, à̀ cauſe qu’il auoit
reüſſi dans vne malade, que le ſieur Ramiers auoit eu,
qui luy auoit duré cinqſemaines.
Arriua que le douzieſme du mois eſtoit la ſaincte
Claire, & comme il affectionnoit les Religieuſes Pied¬
montoiſes, il s’y fit porter pour y entendre lagrande
Meſſe, qui s’y chantoit en muſique: ie le trouuay à la
ſortie de l’Egliſe, où il m’y entretint enuiron vn quart
d’heure, puis s’en alla diſner chez Monſieur l’Abbé
Vibaut.
Apres eſtre rerourné en la Citadelle, ſon mal com¬
menç̧a à redoubler, & la nuict de ce iour il euſt moins
de repos, & ſon ſommeil fut plus trauerſe, & remply
de plus d’inquietudes.
D