lA AaueAlauluA
oé  é  3t -e oé e o aa oeão eSs S ee 3
p’ te o?;
MAZARIN EN SOVPCON
de ſa Vie & de ſes Mœurs.?
T
E Soupçon n’eſt pas touſiours vn efſet des eſprits.
lLLfoibles, c’eſt quelquefois vn acheminemeut a.
la prudence, & ſi l’homme eſtoit quelquefois moins
genereux il auroit bien ſouuent plus de bon-heur.
On ſe flate d’vn eſprit de franchiſe, & ſans conſiderer
que’l’on agit auec des fourbes, ſouuent on eſt trompé.
Les François ſuiuent les mouuemens de leur ame, &
ſe conduiſent auec les nations les plus diſſimulées ſe¬
lon le ſentiment que leur donnẽ̃t leur naiſſance & leur
generoſité. C’eſt de cette grandeur de courage
qu’il eſt arriué qu’ils ont eſté ſeduits, & leur pru¬
dence fondée ſur le ſoupçon eſt preſte à les retirer
du malheur ouù leur generoſité les auoit engagez.
Le Cardinal Mazarin eſtoit venu en France pa
des voyes frauduleuſes, y auoit ſeiourné par l’au¬
thorité d’vn puiſſant fauori, & s’y eſtoit rendu en
quelque ſorte conſiderable par la bonté du meilleur
de tous les Roys. Ces deux grands hommes mou¬
rurent au malheur de la France, & ce Miniſtre prit la
place de ſon predeceſſeur auprés de la ReineRegente.
Chacun pouuoit ſouffrir ce chois,puis qu’il auoit rai¬
 ſond’eſperer que l’Eſtat changeroit tout de face, &
A ij