long voyage, où ſa perſonne fut ſouuent expoſée 
l’infidelité des mers & aux hazards des armes enne¬
mies, contre leſquels il fit aſſez preuue de ſa valeur
lors que voyant à ſon arriuée en Egypre le riuage
tout bordé de Sarrazins reſolus de s’oppoſer à ſon
deſſein, il ſauta le premier du nauire dans l’eau où il
eſtoit iuſques aux eſpaules, le bouclier au col, &
l’eſpee à la main comme vn vray ſpectacle de gene¬
roſité à toute ſon armee, par cette action prit terre
malgré les efforts de leurs ennemis. N’eſt ce pas la vn
courage ſans pareil & vne vertu ſans exemple?
Certes ie prendrois vn grand plaiſir dans le recit
de ſes merueilles, ſi deſia toutes les bonnes plumes
nes’eſtoient employees ſur cette matiere, & ſi tou¬
res les actions de ce Prince n’eſtoient aſſez notoires
à tout le monde, mais puis que pluſieurs s’en ſont
fidelement acquitez, & que l’on ny peut non plus
adiouſter d’eſclat que de chaleur au feu, Ie concluray
par la priere que ie fais à voſtre Majeſté, de ietter les
yeux ſur cét excellent Roy, & de prendre de luy les
moyens de bien regner en ce monde. Ie me charge
de vous les deſcrire dans peu de iours, pourueu que
voſtre Majeſté le commande,
Au plus humble de tous ſes ſuietsC.P.V.
de la Maiſon de Sorbonne.