Ou d’autres pareils accidens
Que cauſe l’iniure du temps.
Ce qui me fait penſer & crêre,
Que s’il ſe mettoit à portraire,
Il y pourroit bien reüſſir,
Puis qu’il ſcait l’art de racourcir.
Ce Dieu donc nourry dans l’armée
Qui ſe plaiſt tant aà la ſumée
Du feu de la poudre aà canon,
Ron pons à propos de ce nom.
Tant que nous verrons nos recreues
Courir ſi fort parmy les ruës,
Eſtre ſi diſpos & ſi prompts,
Monſtrant qu’ils ont bons eſperons
A la Thionuille, ou la Guiche,
Qui fuit iadis comme biche,
Et par la crainte de mourir
Monſtra qu’il ſçauoit bien courir.
Dieu veuille que pas vn des noſtres
Ne fuye ainſi deuant les autres:
Mais ces Gens ſur noſtre paué
Ne demeurent pas vn Aue.
Tant qu’ils feront voir que leurs mules
N’ont du tout au talon les mules,
Et que ſans peur de bouë ou d’eau,
Ils courront emmy le ruiſſeau.
Tandis qu’on verra renferḿe
Dans Paris vne grande armée,
Il ne faudra point de canon.
Que veux-tu dire par ce nom,
Poëte crotté, qui par iactance
T’erige en homme d’importance?
Songe à ce que tu dis icy.
Mercy, ne m’appellez ainſi:
 Des deux cy, lequel faut-il mettre
Pour bien rimer?) c’eſt de peur d’eſtre
D’eſtre