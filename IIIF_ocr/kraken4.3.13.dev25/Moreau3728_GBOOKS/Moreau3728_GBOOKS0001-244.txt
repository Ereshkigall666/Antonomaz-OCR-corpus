
1
̀
l
paſle, & s’l arriue diuiſion entre le Clergé & le Parlement, qui eſtoit la pre¬
tent ion des Mazarin.
Monſieur le premier Preſident reſpondit à ſon Alteſſe Royale que cela ne
regardoit aucunement le Clergé de France, & qu’il n’y eſtoit point bleſſe,
puiſque dans l’arreſté la Compagnie auoit excepté les Archeueſques & Eveſ¬
 ques de Frace, & par conſequent lqu’ils n’auoient pas ſuiet de ſe plaindre,
& que l’Archeueſque d’Ambrun ne ſeroit pas aduoüé de tous de ſa remon¬
ſtrance, ſçachant bien qui l’auoit incité à la faire.
Apres quoy la deliberatien ayant eſté commencée & non acheuée, elle
auroit eſté remiſe au lendemain. La parole eſtant demeurée à Monſieur le
Preſident de Guenegaud, dans cette deliberation pluſieurs s’eſtudierent à
dire de belles & bonnes choſes. Monſieur Courtin Maiſtre des Requeſtes ap¬
porta deux exemples pour monſtrer que les Ecleſiſtques doiuent eſtre à leurs
charges & non à la Cour: l’vn d’Antonio Perez refugie en France ſoubs le
regne de Henry IlII. qui luy demanda vn iour ce qi falloit pour bien gou¬
uerner l’Eſtat de France: Trois choſes, Sire( reſpondit ce Secretaire d’E.
ſtat d’Eſpagne, & l’vn des plus habiles de ſon emps)ſç̧auoit, bon Conſe:l,
ample Finance, & grandeforce à Rome, entendant par ce dernier, qu’il eſtoit
neceſſaire de ſe rendre puiſſant dans la Cour de Rome, ce qui arriue quand on
y a beaucoup de Cardinaux, & qu’il n’en falloit point garder en France, oû
ils ne ſont point neceſſaires. L’autre exemple qu’allegua monſieur Courtin
fut de l’Archeueſque de Bourdeaux deffunct, qui diſant adieu au once du
Pape, & qu’il s’en alloit commander les armes du Roy, ce Nonce reſpon¬
dit, Vous ne reſpondrez pas des hommes qui ſeront tuez à la guerre où vous
allez, mais bien de ceux leſquels mourront en voſtre Dioceſe, pendant voltre
abſence, luy voulant dire qu’vn Paſteur doit veller à ſon trouppeau.
Monſieur Barin ſieur de la Galiſfſonniere auſſi maiſtre des Requeſtes,
dit que le Cardinal Mazarin s’en eſtant alleé, onu auoit à la verité renuerſé l’Idole,
mais que ce n’eſtoit pas aſſez fait, qu’il en falloit oſter toute ſuperſtrion, &
faire en ſorte qu’il ne reſte rien de cette dole dans l’eſprit des François, &
que ceux qui l’ont adoré autrefois expient leur faute par vn oubly, Il ſe plai¬
gnit que l’Arreſt contre le Cardinal Mzarin ne s’executoit point, que la Cout
auoit ordonné, les quinze iours paſſez, s’il ne ſortoit du oyaume, de courir
ſus, qu’il y eſtoit encore, & q’on le ſoufftoit: qu’il eſtoit d’aus qu’on le prit
pour l’amener au Parlement & luy faire ſon procez, & cependant d’infor¬
mer contre luy, d’auoir voĺ & ranſporté hors le Royaume les deniers de
la France, d’auoir mal verſé en la diſtribution des Benefices, deſquels il fai¬
ſoit vn commerce à pnx d’argent, d’auoir empeſché la ſignature de la Paix
generale, & de rous les’autres crimes qu’il a commis pendant qu’il a eu le
aniement des affires.¬
 Monſieur le Preſident Charton dit que ſoubs le Cardinal de Richelieu
nous auons eu vn ſiecle de fer, ſeubs le Mazarin vn ſiecle de fourbeurs, &
Deu vueille que nous n’ayons pas encor pis ſi l’on ſouffre que les Cardinaux
foient preaiers Mniſtres, & partant d’auis de les exclure.
 1
0