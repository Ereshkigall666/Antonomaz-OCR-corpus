pes à Saumur, pour nous faire ſemblablement obeir. Et bien que patrie
des-troupes de Cauallerie & d’Infanterie que comrmandoit le Comte de
Tauanes, & des Regimens de Condé, Conty & autres, ſe fuſſent iettez de¬
dans Bellegarde pour le defend re contre nous, ſous les promeſſes & aſſeuran¬
ces que leur donnoit ladite Ducheſſe de Longueuille & Mareſchal de Tu.¬
renne, de les venir ſecourir auec les forces du Roy d’Eſpagne, comme ils
nous l’ont confeſſe & declaré par leur capitulation, & ainſi que nous auions
auparauant appris par pluſieurs aduis & lettres interceptas de ladite Du¬
cheſſe de Longueville & Mareſchal de Turenne; Comme celuy qui com¬
mandoit dans le Chaſteau de Saumur, auroit eu deſſein de ſe defendre,
ſur l’eſperance que luy donnoit le Prince de Marſillac, de l’aſſiſter & ſe¬
courir, ainſi qu’il auroit tenté de le faire, ayant amaſſé & leué nombre de
gens de guerreés pays d’Angoumois, Poictou, Xaintonge & Limoſin, &
pris ſa marche au coſté de Saumur pour le ſecourir, y ieter viutes, muni¬
tions & gens de guerre; Neantmoins Dieu auroit ſi heureuſement beny la
iuſtice de nos armes, que tous leurs efforts auroient eſté vains, & nous nous
erions rendus Maiſtre deſdites places de Bellegarde & Chaſteau de Sau¬
mur, & icelles remiſes en noſtre obeiſſance. Tous leſquels ſouſleuemens,
menées & factions de ladite Ducheſſe de Longueville, Duc de Boüillon,
Mareſchal de Turenne, Prince de Marſillac, Gouuerneurs & Capitraines deſ¬
dites places de Stenay, Bellegarde, Saumur, Clermont, Da mvilliers, Mouzon,
Dieppe, Pout de l’Arche, & autres places dont nous auions commis la gar¬
de à noſdits Couſins les Princes de Condeé, de Conty & Duc de Longuevill;
Le refus qu’ils ont fait d’ecrire & mander à ceux qui commandoient eſdites
places, de nous les remettre entre les mains, ou de ceux qui auoient ordre
de nous de les receuoir, n’ayans pas meſme voulu leur faire defenſes d’en diſ¬
poſer en faueur des Eſpagnols, ny d’auoir aucune intelligence auec eux,
quelque inſtance que nous leur en ayons faite à deux diuerſes fois par l’vn
de nos Miniſtres d’Eſtat, enuoye vers eux pour les exhorter de ce faire; Les
amas de gens de guerre faits par ledit Duc de Boü̈illon en Limoſin, & les
fortifications qu’il fait faire au Vicomte de Turenne; font aſez connoiſtre
les mauuais deſſeins que nſdits Couſins les Princes de Conde, de Conty,
Duc & Ducheſſe de Longueville, les Duc de Bouillon, Mateſchaux de Tu¬
renne & de Brezé, Prince de Marſillac, & autres leurs adherans & compli¬
ces, auoient contre nous, noſtre ſeruice & authorité, N O VS preuoyans les
troubles & les maux que ces rebellions, conſpiratios & ligue auec les.
Eſtrangers pouuoient produire, ſi par les ſoins & vigilance de la Reyne
Regente noſtre tres-honoree Dame & merâ, & de noſtre Oncle le Duc
d’Orleans, noſtre Lieutenant General, nous n’euſſions preuenu & arreſté
la guerre ciuile qui alloit diuiſer noſtre Eſtat, trauaillé depuis tant d’an¬
nêes d’vne guerte eſtrangere, que nous auons depuis noſtre aduenement à
la Couronne, deſié termmer & finir par vne-bonne & ſeure paix, & à la¬
quelle ſans doute, nos ennemis auroient conſenty & conſentiroient encore,
ils n’eſtoient tetenus par les eſperances qu’ils ont touſiours eu, & qu’ils
ont encores, que toutes les fations & les mauuais deſſeins deſdits Princes de
53S