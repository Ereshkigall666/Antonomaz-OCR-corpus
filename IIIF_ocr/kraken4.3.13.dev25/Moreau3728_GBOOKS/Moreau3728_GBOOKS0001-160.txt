143
 veut la paix, ou non; & y demeurer iuſques à ce qu’elle ſoit faite.
 Le Mercredy ſeptieſme Septembre 1650.
nE iour dernier du Parlement, il ne fut point aſſemble; mais il receut
LLettres Patentes du Roy, pour la continuation du Parlement pour les
affaires du Roy ſeulement; leſquelles furent verifiees, & arreſtée, que l’on
s’aſſembleroit tous les Vendredis, ſauf à s’aſſembler plus ſouuent ſelon la
neceſſité des affaires.
Le Dimanche onZieſme Septembre 1 65 o.
Eiour le ſieur de Verderonne retourné, aduertit Monſieur le Duc d’Or¬
leans que l’Archiducauoit enuoyé auec luy Dont Gabriel de Tolede:
Auſſi-toſt ſou Alteſſe Royale enuoya le ſieur d’Alezau Cornette de ſes Che¬
uaux legers, le receuoir au village d’Icy, au logis de Monſieur le Preſi¬
dent Tubœuf, & ordre de le faire traitter ſplendidement par le ſieur Gau¬
dron Controolleur de ſa maiſon, & ſeruy par le ſieur Sanguin l’vn de ſes
Maiſtres d’Hoſtel, & autres Officiers de la maiſon.
Le Lundy douZieſme Septembre 165 o.

E iour le Parlement eſtant aſſemblé, on leut la lettre du Parlement de
Thoulouſe; laquelle contenoit en ſubſtance, que le feu de la Guerre
eſtant à la Guvenne, dont vne partie eſt de leur juriſdiction; ils auoient
creu la pouuoir eſteindre pluſtoſt en s’vniſſant auec celuy de Paris pour le
ſeruice du Roy, le ſoulagement des peuples, & l’ex ecution de la Declara¬
tion. Cette Lettre ayant eſté leuë, & quelques-vns ayans demande s’il y
auoit des exemples d’vne pareille vnion, Monſieur Coulon répondit que
 leurs Anceſtres leurs auoient laiſſe des Regiſtres, & qu’ils en laiſſeroient à
ceux qui viendroient apres eux;, A quoy Monſieur le Preſident Charton ad¬
jouſta qu’il eſtoit tres-difficile de trouuer vne conjonture pareille à celle¬
cy, enfin apres quelques conteſtations là̀ deſſus, il y eut deux aduis diffe¬
rens, le p5mier d’eſcrire en termes generaux au Parlement de Thoulou¬
ſe, vne lettre pleine de ciuilitez; & le ſecond de donner vn Arreſt d’vnion
auec ce Parlement-là. Monſieur le Preſident Viole, en ſuitte propoſa l’e¬
xecution de la Declaration, à l’egard de ceux qui ſont à la Baſtille, & dit
qu’il falloit enuoyer a Monſieur le Duc d’Orleans, luy faire plainte de leur
detentiõ: ſon aduis fut ſuiuy de tous les Meſſieurs, & anreſté ainſi qu’il l’auoit
propoſe. Monſieur le Coigneux Preſident aux Requeſtes remonſtra ſur
ce ſuiet que l’on auoit fait ſortir la garde qui auoit fauoriſé l’euaſion de
Madame de Bouillon, & qu’on y tenoit Monſieur de Carnauallet, Lieute¬
nant des Gardes du Corps, qui n’eſtoit coupable d’autre crime, ſinon de
ne vouloir pas donner la demiſſion de ſa charge à vn que le Cardinal Ma¬
2arin vouloit mettre en ſa place.