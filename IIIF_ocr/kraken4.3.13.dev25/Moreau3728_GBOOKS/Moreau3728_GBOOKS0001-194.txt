3
eſt promptement pourueu. C’eſt ce qui oblige la Suppliante d’implo¬
rer l’authorité des Loix, & la protection de la Iuſtice, d’autant plus
que l’affliction ayant reduit madame la Princeſſe ſa belle-mere, aux
demieres extremitez de ſa vie, elle ſeule eſt en puiſſancede la deman¬
der. Ce conſidereé Noſſeigneurs, & qu’il vous appert que depuis le
dix-huictieme Ianuier dernier, monſieur le Procureur General du Roy
n’a pris aucunes Concluſions contre leſdits monſieur le Prince de Con¬
dé ſon mary, monſieur le Prince de Conty, & monſicur le Duc de
Longueuille, dont l’empriſonnement ne vous a eſte connu iuſqu’à pre¬
ſent, que par vne Lettre de Cachet, qui eſt vne forme non encore
pratiquée, non ſeulement dans la detention des Princes du Sang: mais
meſmes des particuliers: que par les Ordonnances, & notamment par
la deniere Declaration du mois d’Octobre. mil ſix cens quarante¬
huict; il eſt dt, qu’aucuns ſuiets du Roy de quelque qualite & con¬
dition qu’ils- ſoient, ne ſeront trairez à l’aduenir criminellement, que.
ſelon les fonmes preſcrites par les Loix du Royaume: IL vous plaiſe
ordonner; que ledit ſieur Procureur General ſera preſentement man¬
deé pour declarer s’il a aucune choſe à propoſer contre leſdits mon¬
ſieur le Prince de Condé, monſieur le Prince de Conty & Duc de
Longueuille, & à faute de ce faire, qu’il ſera inceſſamment pourueu
à leur liberté en la maniere que la Cour le iugera à propos, pour le
bien du Royaume, l’obſeruation des Ordonnances, & notamment de
la Declaration du huictiéme Octobre mil ſix cens quarante huict; Et
cependant pour la ſeureté des perſonnes deſdits monſiet le Prince de
Condé, meſſieurs le Prince de Conty, & Duc de Longueuille, qu’ils
ſeronr conduits & amenez au Louure, & gardez par vn Gentil-hom¬
me Officier de la maiſon du Roy; & vous ferez bien.
Apres lecture de ceſte Requeſte; monſieur le premiecr Preſident dit,
que c’eſtoir vne affaire de longue diſcuſſion, & qui re ſe pouuoit pas vuider
dans lepeu de temps qui reſte, eſtimant qu’il falloit remettre ceſte affaire à la
ſepmaine prochaine.
Sur ce monſicur Coulon prenant la parole dit, que cela ſe pouuoit ſur le
champ, & ſans differer, que meſſieurs les Gens du Roy eſtant preſens, il n’y
auoit qu’aà leur demander s’ils auoient quelque choſe à dire contfe meſſieurs
les Princes, s’ils auoient dequoy leur faire leur procez, & qu’apres la Com¬
pagnie opineroit, n’eſtimant pas qu’il y euſt de difficulté.
Monſieur le Premier Preſident reprenant la parole, dit, qu’il falloit donc
enuoyer la Requeſte au Parquet, & mette ſur icelle, le ſoit communiqueé, &
remettre l’Aſſemblée au Mercredy ſuiuant: A quoy perſonne n’ayant con¬
tradit, il auroit paſſe, &, le ſoit monſtré mis ſur icelle Requeſte par le
Greffier, elle auroit eſté à l’inſtant enuoyé́e au Parquet, & monſieur le Pro¬
cureur ſGeneral auerty de l’arreſté de la Compagnie: apres quoy la Cour ſe
feroit leuée.
Monſieur Fouquet auoit eſté receu en la charge de Procureur General le
Mardy precedent2s. Nouembre, pourueu d’icelle par la demiſſion de mon¬
ſieur Meliand.
