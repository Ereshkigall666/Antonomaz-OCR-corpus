
tend les larmes au viſage. Si la Iuſtice eſt ordinairement
ſuiuie de la victoire; Si la vertu ſe trouue armeée contre tou¬
te ateinte; Et ſi le Ciel a accouſtumé́ de fauoriler l’inno¬
cen ce oppreſſé́e. Que craignons nous? Ou que n’eſperons
nous pas dans cette rencontre? Nos ennemis ſont forts en
appaence, mais foibles en effet. Ils ſont enyurez de deli¬
ces; lls ſont accablez des pillages, & du butin qu’ils ont
volez de toutes pars, & nous ſommes appuyez en la con¬
fience du Dieu des Batailles, dont nous de ffendous les Au¬
tels, & que ces ſacrileges ont polué. Qui nous pourra vain¬
cre ſi nous ſommes aſliſtez de ce bras, ſoubs lequel fleſchi¬
ſent lesSceptres de toutes les puiſſances humaines? Coura¬
ge, mes compa gnons, que ce ſoit pour la derniere fois que
 ie vous anime à ce iuſte combat. Si vous n’aymez mieux
rougir de honte que du ſang de vos ennemis ? le vous re¬
 commande cetre action au nom de voſtre propre ſalut, pour
la ſeureté de vos vies, pour le repos de vos fa milles, & l’hon¬
neur de voſtre pays.
Vn bruict de voix parlant du cœur de tous ſes compa¬
gnonsreſpondit à ces paroles, par l’expreſſion d’vn deſir
 violent de combattre & vaincre les ennemis par tout ou ils
ſe preſenteront: Et charmez des vertus de ce Noble Bour¬
geois, s ne reſpirerent plus qu’vne guerre ouuerte, pour
chaſſer Mazarin de cét Eſtat, & r’appeller vne Paix immor.¬
elle, qui fa ſſe inc eſſamment refleurir les Lys ſur la teſte ſa¬
rée de noſtre ieune Roy.