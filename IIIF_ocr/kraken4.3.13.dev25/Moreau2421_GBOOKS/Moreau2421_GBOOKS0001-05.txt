4E
our la-gloire & lafelicitré de l’autre Monde, ne ſouffre
pas qu’ils ſoient long-temps malheureux en celuy-cy; n
peut dire encor que dans vn ſiecle corrompu, ouù le Vice eſt
auſſi commun que a Vertu y parait extraordinaire, il eſt
comme de neceſſité que les llluſtres durent peu, pource que
leurs belles actions n’eſtans pas dans leur élement, il faut
qu’elles retournent à leur centre. Enfin Dieu voyant que
nous ne nous rendons ’pas diges de leur ſocieté, nous les
oſte, & punit parlà des Eſtats qu’il voit nes’amender point,
quoy qu’ils ayende ſi grands exemples.
 Ce n’eſt pas aà̀ dire pourtant qu’il faille peudre le ſouuenir
des Illuſtres, encor qu’on les perde de veuës au contraire,
les gens de bien doiuent conleruer leur memoire quand
leur preſence s’éclipſe. E comme le ſage Romain dit que
pour viuire raiſonablement, il faut ſe repreſenter deuant
les yeux ou vn Dieu qui nous menace, ou quelque homme
extraordinaire qui nous reprend tout mortqu’il eſt, nous
ne ſçaurions auoir de plus vtiles Admoniteurs pour la re¬
formation de noſtre vie, que les exemples de ceux qui ont
veécu dans vne probitéincorruprible. C’eſt ainſi que ie veux
icy vous propoſer vne idée, quoy qu’imparfaire, de deux
Ereres accomplis en toutes ſortes de perfections, & auec
 l’vn deſquels la Politique ſemble eſtre enſeuelie, comme
la Iuſtice l’eſt auec l’autre. Or quoy que la France ayant
admiré en eux vne égale ſuffiſance, & vne Vertu pareille,
il paraiſſe difficile d’en parler ſeparément, ie ſuis pourtanr
obligé de diuiler en quelque façon leur Eloge, pource que
leurs emplois ont eſté diferents; & comme le cadet eſt
mort deuant ſon aiſné contre l’ordre regulier de la Nature,
ſon Tombeau ſera dreſſé le premier. Nous toucherons
pourtanr