21
coup de grandes veritez, tant pour ce que les negotia¬
tions du Comte ſont deüs en partie auxConſeiſs ſalu.
taires du Preſident, que pour ce que l’vn n’a pas moins
ſeruy la France dans vnSenatAuguſte, que l’autre dans
les cabinets des Roys. Enfin les actions de Monſieur
de Meſmes n’ont pas eſté ny moins vtiles pour l’E¬
ſtat, ny moins glorieuſes pour ſa memoire, quoy
qu’elles n’ayent pas eſteé ſi brillantes. Nous pouuons
dire meſme que la France luy a d’autant plus d’o¬
bligation qu’il luy a donné́ tous ſes ſoins pendant
que ſon frere ſembloit donner les ſiens aux nations
Eſtrangeres auſſi bien qu’aà̀ ſa Patrrie.
Le Parlement de Paris a touſiours eſté dans vne
tres-haute eſtime, non ſeulement pour auoir eſté
quelque fois pris pour arbitre des differents tant des
Papes que des Empereurs; & auoir touſiours paſſé
pour l’organe dont nos Roys ſe ſeruent pour faire
connoiſtre aux peuples l’équité de leurs volontez les
plus abſoluës: mais pout auoir eu de tout temps des
membres qui partageant leur authorité auec les
Ducs & Pairs deFrance, eſtoient capables & de
mainrenir la force des Loix & de gouuerner les
Royaumes. Auſſi eſt-ce vne pepiniere féconde de
Cardinaux, de grands Prelats, de Chanceliers, de
Miniſtres d’Eſtat & Ambaſſadeurs, qui de ce corps
de Iuſtice, ſemblent partir pour la faire obſeruer à
toute l’Europe. Orbien que ce graue Senat n’ait ja¬
mais manqué d’eſtre remply de perſonnes de ce ca¬
ractere, & qu’il n’ea ſoit pas moins fourny en ce ſie¬
F