.
24
ce. Les trafics captieux, les infames commerces, les
Academies device & de jeu, & ces autres abus qu’on
 defend ſi ſouuent & qu’on ſemble touſiours approu¬
uer en les tolerant quelque fois auec trop de mol¬
leſſe, ſembloient lors auoir perdu, non ſeulement leur
vogue, mais leur nom meſme. C’eſt que Monſieur
de Meſmes n’eſtant jamais ſeuere, où il falloit auoir la
douceur d’vn pere, n’eſtoit jamais indulgent où il fal¬
loit apporter l’auſterité d’vn Cenſeur public. Diray¬
je icy qu’il contribua par de grands exemples & par
d’eſclattantes punirion à arreſter la manie des duels,
non pas pour vanger ſa maiſon, mais la Iuſtice & la
France qui perd quelque fois ſur le pré vn ſang pre¬
cieux qui eſtant bien employé pourroit luy gagner
des batailles à̀ la campagne. Adjouteray-je qu’a¬
pres auoir purgé Paris, il l’embellit hautement tant
par la reparation des anciens ouurages; que par de
nouueaux ornemens, qui ne ſeruent pas moins aà̀ la
gloire commune. de la ville qu’à la commodité des
particuliers. Mais il fautſe taire icy, puiſque les pier¬
res meſmes parlent aà ſa loü̈ange. Les marbres pu¬
blient l’honneur des autres apres leur mort, maisils
ont publié celuy de Monſieur de Meſmes, voire du¬
rant ſa vie.
Mais le Parlement eſtoit trop intereſſé à r’auoir
cét illuſtre confrere pour le laiſſer plus long-temps
dans vne charge ſubalterne.-Il le rappella done pour
le faire Preſident au Mortier, attendant que la vo¬
lonte du Roy le portâ̂t encore plus haut, comme
ſon