12
hauteur de ſes pretentions: & le grand Mareſchal du
Royaume dit apres la Trefue concluë, que ſon eſpée
eſtoit moins forte que la Langue de noſtre Comte. Et
certes, la Nation Polonnoiſe a depuis tant deferé à̀ la
noſtre, qu’elle a enfin rechercheé́ ſon alliance par celle
d’vne grande Reyne, & a meſme eſté ſur le poinct de
nous demander encore des Roys. Par cette Trefue, ou¬
tre qu’on donna l’ouuerture aà̀ cettePaix eternelle, qu’on
meſnage maintenant entre ces deux Eſtats, Monſieur
d’Auaux emporta encore cét auantage pour la France
& pour l’Empire, qu’ayant degagé le Roy de Suede des
guerres qu’il eſtoit obligé d’entretenir contre les Po¬
lonnois, il luy donna moyen de venir ſecourir la liber¬
té mourante des Allemands, que les Lyons & les Aigles
ſembloient auoir abſolument aſſujettis, & de faire cet.
te puiſſante diuerſion, qui obligea Ferdinand de porrer
ſes armes de l’Iralie dans ſes pays Hereditaires, & de
quitter Cazal pour ſauuer Vienne. En effet, ſi toſt que
ce foudre de gucrre fuſt venu des glaçons de la Norue¬
ge fondre dans la Pomeranie, les Allemands qui fem¬
bloient rendre les abois, commencerent à reſpirer:&
les Princes qu’on auoit perſecutez & dépouü̈illez aà̀ ou¬
trance, ne ſe contenterent pas de ſe raquitter de leurs
pertes, mais encore ils firent beaucoup de conqueſtes
ſur leur commun ennemy. Les Auſtrichiens abandon¬
nerent le deſſein de leur Monarchie vniuerſelle, voyans
qu’à peine pouuoient-ils ſauuer leurs Eſtats particu¬
liers: & les Princes de l’Empire, qu’on auoit mis au
rangdes ſujets, firent receuoir la loy à ceux qui s’effor¬
çoient de la leur donner.
 Mais