mourra d’vne mort honteuſe, & infame, & iuge¬
ront que la fortune ne l’auoit ſi haut éleué, que
pour le precipiter auec plus d’ignominie. Les
Theologiens même les plus rigoureux diſputerot
de ſon ſalut ou de ſa damnation; & douteront ſi
apres tant de maux, tant de rapines, tant de diſ¬
ſolutions, tant de violemens, tant de mépris des
choſes ſainctes, tant de blaſphemes contre Dieu,
tant de ſacrilege dont il a eſté ſeul la cauſe, ſi les
diables ne l’emporteront pas en corps & en ame
dans les enfers, & ſi Dieu aura aſſez de bonté pour
luy faire miſericorde, & le mettre dans ſon Para¬
dis au rang des bons Larrons, des Magdelaines,
des Longis, des Publicains, & des meurtriers. En¬
fin le ſouuenir de Mazarin ne s’éffacera jamais de
nô̂tre memoire, les bons & les méchans ne l’ou¬
blieront point, parce qu’il a eſté compagnon des
vns, & hay des autres. Ee comme les hiſtoires de la
Grece en faiſant mention de ce ſuperbe, & ma¬
gnifique temple d’Epheſe, parlent en même teps
de celuy qui la brûlé. Ainſi les Annales & les Hi¬
ſtoires de France, qui dans la ſuite des ſiecles en
d’écriront les mal-heureux, & en marqueront les
guerres, diront quant & quant qe Mazarin auoit
eſté l’autheur, le principe, & le motif de celle-cy.
Enfin on ne verra doreſnauant dans Paris que
Bals, Ballets, Comedies, Feſtins, Carrouſels, puis
que Mazarin n’eſt plus au monde, & que ce per¬
fde ne tient plus nos fortunes, & nos vies en ba¬