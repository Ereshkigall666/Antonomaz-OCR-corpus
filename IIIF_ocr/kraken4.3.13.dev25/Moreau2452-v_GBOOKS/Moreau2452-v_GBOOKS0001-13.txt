 ſant, Madame, ie ſuis merry d’auoir eſté cauſe de
voſtre cheute, à̀ quoy la Dame reſpondit, Mon¬
ſieur ie ne me ſuis point fait de mal, & le Cardinal
repliqua, les femmes ne ſe font iamais de mal
quand ils tombent en arriere, mais quand ils tom¬
bent ſur le nez la cheute eſt dangereuſe. Enfin ce
compliment fini le Car. entra auec la Reine dans
ſon cabinet, où il luy d,, Madame, la reſolution
eſt priſe, nous allons rendre le Parlement de Pa¬
ris bien camus, i’ay depeſché vn Courier pour
l’interdire: au reſte nous auons icy des Milords
fort affectionnez, ils ſont ennemis mortels des
Parlemens, & ſe promettent de faire des merueil¬
les, la Reine luy reſpondit, Monſieur, il faut peu
à peu deſvnir ces gens-là, & retirer ceux qui ſont
pour nous, puis qu’ils ne ſont pas les plus forts, &
faire demain ouuerture de noſtre Parlement, ce¬
la a eſté ainſi reſolu Madame: ils eurent encore
quelques autres paroles dont on ne s’eſt pas in¬
fſormé. Il ſuffit de ſç̧auoir que le lendemain le
Parlement de Pontoiſe tint ſa premiere ſeance,
où aſſiſterent le Preſident de Nouion, qui eſtoit
fort paſle, à cauſe qu’il auoit eu le mal de Pontoi¬
ſe, Coigneux auſſi paſle qu’vn foireux, Perrot,
Menardeau, & alii eiuſmodi farime homines, où
Monſieur Molé la grand barbe fit ſa harangue,
par laquelle il prouua que Pontoiſe eſtoit plus
noble que Paris, pare que Madame Iuſtice y
auoit