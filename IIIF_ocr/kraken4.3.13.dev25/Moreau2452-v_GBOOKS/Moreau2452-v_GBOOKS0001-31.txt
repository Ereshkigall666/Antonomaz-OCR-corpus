3e
ſe meſlaſt de ſes bignets, mais que pour les affai¬
res du Conſeil, il n’auoit que faire d’y fourer ſon
nez en eſtant le Chef, & qu’à proprement parler
il n’eſtoit que ſon Commis: le Garde des Seaux
luy repliqua qu’il eſtoit tout, puis qu’il eſtoit ſer¬
uiteur de la Reine & du C. M. & que pour ſon
rang il ne luy vouloit pas diſputer, mais que pour
les affaires il n’en croqueroit que d’vne dent. En¬
fin le ſieur de Guenegaut ſe mit entre deux, de
crainte qu’il n’y eut quelques coups ruez, & les
ſepara. Cependant voila vn procez meu entre le
Chancelier & le Garde des Seaux, le Chancelier
s’en plaint à la Reine, quiluy promet d’enuoyer à
Monſ. le C. pour uger ce differend, ce qui fit voir
au Chancelier qu’il perdroit ſa cauſe, & defait le
C. donna gain de cauſe au Garde des Seaux, or¬
donnant que le Chancelier ſe contenteroit d’y
preſider, & dire ſon auis quand il en ſeroit requis,
mais laiſſons-là ces Meſlieurs ſe diſputer, & re¬
2
uenons à Paris.
 Pendant que ces choſes ſe paſſoient ainſi, &
que ces deux armees eſtoient en veuë̈s l’vn de
 l’autre ſans ſe faire mal, il ſe paſſa icy vne choſe
fort memorable, quoy qu’elle ne ſoit pas de mon
 ſujet, ie ne laiſſeray d’en dire trois mots en paſsat:
& ſurce, ie diray que ce n’eſt pas ſans cauſe, que
i’ay appellé cy deuant l’Paris Ieruſalem, car ia¬
mais elle ne luy reſſemblaſt tant, que lors que