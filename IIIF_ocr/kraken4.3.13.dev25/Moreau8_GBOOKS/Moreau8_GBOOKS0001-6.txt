4
. Eſt-il poſfible apres cela que ſois eneore dupe, & que tu laiſſe ſi
long-temps abuſer de ta bonté? Vange plutoſt tôn Roy deſobey,
mal traicté, offenſé, attaqueé, vange toy toy-meſme des maux que
tu ſouffres, & de ceux où l’on ne ſe ſoucie guere de te plonger à l’ad¬
uenir. Qand tu n’aurois autre choſe à craindre que de perdre pour
touſiours la preſence de ton Roy, ee quit’eſt infaillibie ſi tu t’opi¬
niatre en ta rebellion, ne conſideres-tu point quelle ſeroit pourtoy
la grãdeur de cetteperte, & que cette preſence eſt ce qui t’enrichir,
& te donne la ſplendeur & l’opulence par deſſus les autres villes? Où
 irois-tu chercher le payement de tant d’argent que la Cour te doit?
Ne t’aperçois tu-point que ſi elle faiſoit ſon ſejour en quelqu’autre
ville tous tes artiſans ſeroient à la faim, & qu’il ſe depenſeroit à Pa¬
ris moins de douze millions de liures par an qu’on ne fait?
Declare-coy ſeulement, & tu ſeras le maiſtre de ces factieux cri¬
 minels qui t’ont armeé contre ta patrie  eu auras les benedictions du
Ciel, les graces de ton Roy, & l’applaudiſſenent de tous les bons
François: Oblige le Parlement à ſortir de Paris, & tu obligeras ton
Roy à y rerourner, & auec luy le bon-heur, l’abondance, le com¬
merce, la tranquilliteé, la ſeureté, & enfin toute ſorte d’opulence,
de felicité́ & contentement.
Le defatereſſé à Paris.