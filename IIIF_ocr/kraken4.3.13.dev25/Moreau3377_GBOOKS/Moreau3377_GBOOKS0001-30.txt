2
ment à bout, qu’il met ſa Calorte. Ie m’eſtonne qu’il ne leur
ait dit que pour faire mettre bas les armes à tous ceux à qui
le deſeſpoir & ſa mauuaiſe conduite les ont fait prendre,
il enuoyeroit ſa Relique de Cazal, ce Chapeau qu’il garde
ſi precieuſement & qui( lors que le Parlement faiſoit ven¬
dre ſes meubles aà lencanj eſtoit expoſé auec les chauſſes
qu’il portoit durant qu’il eſtoit poſtillon. Doux & gracieux
comme il eſt, pour chaſtier les Burdelois de la reſiſtance
qu’ils ont fait au Duc d’Eſpernon, & pour le peu de com¬
plaiſance qu’ils ont eu pour le beau-pere de la noble Prin¬
ceſſe Martinoci, il ne fera pas dé manteler leur Ville, &
raſer leurs maiſons, il ne leur oſtera pas leurs priuileges, il
ne fera pas comme d’autres fois deépendre leurs cloches,
mais il fera deſtacher tous les glants de leurs colets, &
pour luy rendre tous ſes mets dans le Paradis de la Cour
où il a ſi grand credit, où̀ il eſt le Saint le plus conſidereé
il ne ſera iamais leur interceſſeur.
Eſt-il poſſible que tous les François cognoiſſent la foi¬
bleſſe, l’impertinence, & l’ignorance de ce Miniſtre, &
que tous les Franç̧ois le ſouffrent. La Reyne-Mere, Tutri¬
ce, & Regente ne ſera-elle iamais touché́e des calamitez
des peuples, pour complaire aux violences que le Cardinal
Mazarin exerce injuſtement contre Meſſieurs les Princes?
Expoſera elle l’Eſtat du Roy ſon fils à la fureur des guerres
Eſtrangeres & Ciuiles? Hazardera-elle encore vne fois la
 fortune de la France pour celle d’vn Eſtranger qui eſt le
ſcandale de la Maiſon Royale & de tout le RoyaumeMon¬
ſieur le Duc d’Orleans qui ſçait la maladie de l’Eſtat, qui
voit les maux dont il eſt menacé, ne ſe ſeruira-il iamais de
l’authorité que luy donne la charge de Lieutenant Genc¬
ral de la Couronne, pour chaſtier ce Miniſtre qui ſeduit
la bonté de la Reyne, quiabuſe inſolemment de l’autorité
du Roy, & qui diſpoſe des Gouuernemens, des Charges,
des Benefices, & de toures les Finances du Royaume, ſans
en communiquer aà̀ ſon Alteſſe Royale? N’aprehende-il
pas que ſa Majeſté ne luy en faſſe vn iour des iuſtes repro¬