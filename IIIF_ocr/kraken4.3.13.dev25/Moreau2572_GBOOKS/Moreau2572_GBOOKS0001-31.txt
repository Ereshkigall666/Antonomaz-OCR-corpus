de la meſme conduite, & aurois pluſtoft ſongé
à m’eſloigner dauantage qu’à m’approcher, ſi i’a¬
uois vû voſtre Eſtat tranquille, & tous vos ſuiets
bien vnis, ne conſpirer, comme ils y ſont obligez,
que le bien de voſtre ſeruice, ou ſi ſeulement les.
eſprits euſſent paru tant ſoit peu diſpoſez à vne
reünion ſi iuſte & ſi neceſſaire: & bien loin de
ſonger à mon retour, ie n’aurois pas meſme ſou¬
haité la ceſſation de mes maux, ſi i’auois crû
qu’il euſt pû cauſer le moindre trouble au bon¬
heur publie, ou fournirvn pretexte de le trou¬
bler, à ceux qui en auroient eu ledeſſein.
Mais voyant auec toute l’Europe, qu’au lieu de
ces grands effets, qu’on auoit publié que mon é¬
loignement deuoit infailliblement produire, les
affaires ont viſiblement & notablement empiré,
que la confuſion & le deſordre ſont infiniment
augmentez; que l’on a fait des liaiſons eſtroites
 auec les Eſpagnols, que les traitez en ſont ſignez
& ratifiez de part & d’autre; que le feu de la diſ¬
corde ciuile eſt tout à fait allumé; que les ſoins
que V. M. a pris pour l’éteindre, ont eſté auſſi
inutiles, que les condeſcendances qu’elle auoit
euës pour le preuenir; que la bonté que V. M. a
euë de donner aà̀ S. A.R. ſi belle matiere d’éployer
le zele qu’il a pour l’Eſtat, en luy enuoyant vn
pouuoir ſans limitation pour l’accommodemẽ̃t,
n’a rien produit; que quelques diligences que
ſon A. . ait faites par l’enuoy de pluſieurs en¬