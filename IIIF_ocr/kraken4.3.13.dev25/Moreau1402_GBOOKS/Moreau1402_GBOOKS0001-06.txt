7
Nochers qui tiennent en main le timon de cét Empire, il ſaut donec
qu’ils l’exemptent des eſcueils & des nauff ages. lls ſont ces Lions
 qui enuironnent leTroſne du plus ſage des Princes, c’eſt donc à dre,
que das les occaſions ils doiuent vomir les feux& les fiâmes d’vne iu¬
ſte colere. lIls ſont ces vaillans & ces fors, qui au dire de l’Eſpouſe
en ſon Cantique, ſont au tour de la couchette & du lict Royal de
Salomon, & ces forts ne ſont pas ſans eſpée; Vni uſcuiuſque enſis ſuper
femur. Tout cela ſignifie,SIR E, qu’ils doiuent eſtre armez pour la
deffenſe de voſtre Majeſté́, & conre les vſurpateurs de voſtre puiſ¬
ſance.
Pour quoy done, SIRE, es blaſmer de l’auoir fait? ce ſont des
nuages de calomnie qui les inueſtiſſet de toutes parts, & qui ne ſe¬
ront diſipées que lors que vous ſerez en voſtre Orient: Qu’ont-ils
fait autre choſe que de ſaris faire, & à la Naiure, & à l’Euangile, imitãt
la prudence du ſe pent, qui a particulieremẽt ſoin de ſa teſte lors que
l’on n’en attaque que le corps: On vouloit d’vn meſme coup abattte
le Prince, les peres, & les peuples; mais ce Senat Auguſte a ietté ſes
premieres penſées ſur voſtre Maieſté, SIRE, comme ſur le Chef
d’où il tire ſes plus benignes influences ll faut repouſſer la force par
la force, & ſans violer le pçecepte (puiſque c’eſt vne Loy & humai¬
ne & diuine, qui ne peut eſtre enfrainte ſans vne laſcheté honteuſe,
& vn crime puniſſable. Ie peux oſter la vie à celuy qui eſt ſi
mal. heureux que de me la vouloir rauir; c’eſt vn cas deci¬
dé il y a long-temps: le Fils de Dieu l’authoriſa dans ſa priſe,
ſes ennemis l’approchent à main armée; pour obeir, & donner ap¬
pny à cette maxime du Droit naurel & des gens, qui nous ordonne
de nous deffendre, il renuerſe les ſoldats; mais en meſme temps
pour ne pont faire tor à ſon amour, qui le deſtinoit au Sacrifice, &
qui pretenoit faire éclatter dauantage ſa Bonté que ſa Puiſſance;
apres cette cheute il les releue: c’eſt vn temperamment de bonté́ &
de rigueur, qui a eſté pat faitement imiié de nos Magiſtrats.
Ils ont long-temps ſouffert, SIRE, la vexation & la tyrannie
auparauant que de ſe plaindre, ou par la crainte d’empirer les choſes
au lieu de les adoucir, ou par l’eſperance d’eſtre quelque iour affran¬
chis de tous ces maux, & de voir leur patience vict orieuſe de l’op¬
preſſion de leurs Tyrans: Le Marquis d’Ancre en ietta les fonde¬
mens, le Cardinal de Richelieu contina, & Mazarin natif de Si.
cile, & Subjet de voſtre ennemy a poſé le toit & acheué cét ouutra¬
ge. Voſtre Maieſté ſe peut faire inſtruire comme dés le commence¬
B