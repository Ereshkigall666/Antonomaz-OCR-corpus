13
oppoſerent, & firent entendre au Due d’Orleans que
c’eſtoit mettre les Princes au pouuoir des Habitans
de Paris. Le Duc d’Orleãs ainſi agité des deux partis,
trouua qu’il faloit mener les Princes à vne maiſon
appellée Marcouſſy, ſept lieuës par de là la riuiere de
Secne, & ainſi hors du pouuoir des ennemis de venir
iuſques là.
Le Card. M. ramena le Roy à Fontainebleau, per¬
ſiſtant en la reſolution de ſe rendre entierement mai¬
ſtre des trois priſonniers, les faiſant mener au Haure
de Grace; le Duc d’Orleans fut obligé d’aller à Fon¬
ainebleau voir le Roy & la Reyne, ou le ſieurde
Chaſteauneuf & la Ducheſſe de Cheureuſe ſe ren.¬
dirent, pour rendre compte au C. M. de ce qu’ils
auoient fait auprés du Duc d’Orleans durant le
voyage de Guyenne: Le Cardinal fit faire inſtance par
la Ducheſſe de Cheureuſe vers le Duc d’Orleans pour
conſentir que les priſonniers fuſſent menez au Haure
de Grace, ce qu’il refuſa, puis par le ſieur de Cha¬
ſteauneuf, auquel il fit meſme refus, & meſme à la
Reine: Neantmoins apres deux ou trois iours de
perſecution, il conſentit que les Princes fuſſent me¬
nez au Haure pour ne rompre pas auec la Reine. Et le
Comte d’Harcourt mandé par le Cardinal Mazarin
en prit la conduite.
 Durant les voiages de Normandie, Bourgongne &
Guyenne, le Duc d’Orleans demeura à Paris, auprés
duquel on laiſſa le Garde des Seaux de Chaſteauneuf
& la Ducheſſe de cheureuſe, pour porter ſon eſprit
aux choſes que le C. M. deſireroit; Mais il ſe trouua
a Paris des perſonnes bien intentionées pour le bien
de la France, leſquels firent cognoiſtre au Duc d’Or¬
leans la perte de la France, par le mauuais gouuer¬
nement & l’incapacité du Cardinal Mazarin.
Les amis des Princes ſe reſolurent de crier contre
leur iniuſte detention, laquelle n’auoit aucun fonde¬