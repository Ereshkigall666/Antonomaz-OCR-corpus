14
 nefices de Ftance, & fit faire toutes ſortes de leuées
œxtraordinaires, iuſques laà, que telle anneée a monteé
à prés de ſix vingts millions de liures, ſans que l’on
puiſſe ſçauoir ou ſes énormes & immenſes ſommes
ont eſté employées, les gens de guerre ayant eſté
mal payes, les gaiges & rentes retranchées à la
moitié & au quart, & les Officiers meſmes de la mai¬
ſon du Roy n’ayant point eſté payés depuis pluſieurs
anneées.
Toute la France eſtoit aſſoupie ou pluſtoſt acablée
de tant d’exerauagances & de choſes ſi extraordinai¬
res, on ne ſçauoit à qui s’adreſſer, nyaà̀ quiſe plaindre:
Quelques vns du Parlement de Paris crierent conatre
ces deſordres, dont on voyoit la France ſe ruiner.
Le Cardinal Mazarin enflé de la vanité de ce que
toutes choſes reïiſſiſſoient à ſa volonté, ayant apris
le gain de la Bataille de Lens parle Prince de Cõdé,
reſolut de faire prendre priſonniers les ſieurs de Bru¬
ſelles Conſeiller de la grande Chambre, & le ſieur
dc Blanmeſny Preſident aux Enqueſtes, au ſortir du
Te Deu, qui fut chanteé́ aà Noſtre-Dame pour rendre
graces à Dieu du gain de cette Bataille, il enuoya
prendre ces deux Officiers dans leurs maiſons,
ce qu’ayat eſte ſceu, le peuple de Paris s’émeut
& prit les armes redemandant ces deux Magiſtrats,
& ce qui fut refuſe aux ieres du Parlement
en corps, fut accordé́ à la force & à la violence du
peuple.
Le Cardinal Mazarin outré de l’affront que luy fit
le peuple de Paris, ignorant les maximes de gouuer¬
nement de la France, fitreſoudre la Reyne d’emme¬
ner le Roy de Paris, & d’aſſiegercette gande Ville,
eſtimant de la prendre dans huict iours par famine.
Le Duc d’Orleãs reſiſta fort long-temps à ce deſſein,
Mais enfin emporté par les perſuaſions du ſieur de la
Riuiere, gaigné par le Cardinal Mazarm, il y donna