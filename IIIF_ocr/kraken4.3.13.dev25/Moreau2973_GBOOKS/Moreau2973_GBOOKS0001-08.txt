mais vn bon-heur d’vne nature extraordinaire, &
d’vne maniere non commune; vn bon-heur rare &
ſans pareil; vn bon-heur digne de celuy qui le reç̧oit,
proportionné au merite de celuy qui le gouſte; vn
bon-heur, enfin, qu’on eſtime malheur, parce qu’il
eſt extreme & qu’il approche du malheur danms ſon ex¬
¬
tremité́: & c’eſt tout dire.
Il faut ſçauoir que certains Philoſophes & qui n’e¬
ſtoient pas des moins entendus, ont mis la ſouueraine.
felicité dans les illuminations de l’entendement, dans
la cognoiſſance habituelle des choſes naturelles & ſur¬
naturelles, dans la ſcience en vn mot, ou pour le mieux
dire dans l’acte de certe ſcience. Et de fait, c’eſt eſtre
tres-heureux que d’eſtre tres-content: or le conten¬
tement eſt extreme en celuy duquel la ſcience eſt par¬
faite; ils’enſuit donc que la ſcience ne ſçauroit man¬
quer de bon-heur.
 N’eſt- ce pas eſtre heureux que d’auoir penetré
Dans les ſecrets de la nature;
M’eft-ce pas eftre heureux que d’auoir rencontré
Ce que le Ciel n’a pas montré.
Mais qu’il auoit caché dans vne nuict obſcure?
Car pourquoy nous a-t’il caché ſes threſors, fi ce
n’eſt à cauſe qu’il les eſtimoit trop: & nous indignes
d’eux, & s’ils ſont ſi pleins de dignité, s’ils ſontſiri¬
ches & ſi beaux, quelle eſt, ou pluſtoſt quelle n’eſt
point la ioye de leur poſſeſſion? Aueugles qui ne
voyez pas, comprenez au moins, combien la cognoiſ¬
ſance de ces beaux ſecrets, combien ces riches larcins