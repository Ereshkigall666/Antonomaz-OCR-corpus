ſtance. Faites cognoiſtre aux Bourgeois qui veu¬
len ſe ſacrifier pour voſtre ſeruice, que vous ne
conſentirez point à vne Paix qui depoſſede le
veritable protecteurde paris, qui n’aſfeure point
 les eſprits dans leur apprehenſion, & qui peut
cauſer vn ſoupç̧on tres legitime de voſtre con¬
duite & de voſtre facilité à conſentir aà ce chan¬
gement.
Voſtre propre intereſt, eſſieurs, vous doit
encore porter a ne point ſouffrir vn autre Gou¬
uerneur. Car ſi le Maz. s’en va pour reuenir vous
eſtes obligés de garder le Gouuernement pour
voſtre ſeureté & pour la noſtre; s’il s’en va ſans
eſperance de retour, il y va de voſtre honneur a
maintenir ce que vous auez faict, & a ne vous
rendre point inferieurs a vn Parlement qui en a
faict d’auantage. Si la Paix que l’on nous veut
donner eſt veritable, on vous en donnera des
preuues certaines & éuidentes, en vous accor¬
dant quelque choſe pour noſtre partieuliere ſeu¬
reté & conſeruation. Si la Paix eſ! fauſſe, on
vous refuſera tout, pour auoir lieu de rompre
vn traicté ſcandaleux & imaginaire. Enfin l’in¬
iuſtice de la Reyne, & ſon infidelité nous forcéta,
demander caution de l’eſloignement du aza¬
rin. N’a t’elle pas deſia fauſſé ſa foy pour l’amour
de cétEſtranger? a-t’elle gardée la parole qu’elle