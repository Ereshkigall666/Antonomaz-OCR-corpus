
ſonnable que vous euſſiez tant fait pou nous, ſan
que par vn iuſte reſſentiment nous ne venions à¬
contribuer tous ce qui eſt de l’eſtenduë de nos fore
ces pour voſtre reciproque conſt ation, qui doit
eſtre la fin de nos communs deſſeins. Nous ſça¬
uous l’Eſtat auquel ſe trouue voſtre Ville, & l’iu¬
tereſt que nous auons tous à la promptement ſes
courir, puiſque ſa ruine entraiſneroit infaillible¬
ment celle de toute la France; dont les veritable
effets vous manifeſteront nos bonnes intentionsc
Nous faiſons aduancer le plus de viures que
nous pouuons vers Paris, & les eſcorterons meſme
juſques à vos portes, s’il en eſt beſoin, mais nous
apprenons deſia que hos ennemis communs ſont
vn peu plus reſerrez, & que parmy ce grand nom¬
bre d’hommes qu’il y a dans Paris, il s’eſt trouu
beaucoup de ſoldats, ſi la ſaiſon n’eſtoit pas ſi mau¬
uaiſe, vous verriez à vos portes des Prouinces entie¬
res pour vous ſecourir, neantmoins ſi la neceſſité le
requeroit, il n’y a point de difficultez que nous ne
franchiſſions pour nous rendre vers vous. Cepen¬
dant nous nous tiendrons ſous les armes, & tous
 prelts à vousſeruir, priant Dieu qu’il vous tienne en
ſa ſaincte garde, & vous donne bien-toſt la victoi¬
re ſur nos ennemis.