




31
che qu’on ſe prepare de donner à ta bourſe, net’en rendra
que trop certain, comme la troiſiéme & la quatrieéme qui
ſuiuront bien toſt les autres, acheueront de te mettre aux
abois, ſi tu ne prens auant cela quelque reſolution genereu¬
ſe,pour rompre les fers de la tyrannie qu’on t’impoſe. Pour¬
quoy ſouffrir ſi long-temps vn ioug ſi ude qu’il ne nous
ſoit pas ſeulement permis de parler? parce que ceux que
nous faiſions volontairement nos Maiſtres, ne trouuent
pas bon que nous le puifſions faire que comme ils nous ſif¬
flent. Ils en veulent au Cardinal: cependant qui ne ſç̧ait
ques’il euſt voulu ſatisfaire lesChefs du party du Parlement
que ie t’ay nommez, & conſeiller qu’on donnaſt Sedan,
le Havre, Montreü̈il, & autres choſes de pareille nature,
le bien public ſe fuſt bien porté, il n’en ſeroit pas le pertur¬
bateur, il auroit eſté le meilleur Miniſtre qui fut iamais,
il faudroit le canoniſer.
Eſt-il poſſible apres cela que tu ſois encore dupe, &
que tu laiſſes ſi long-temps abuſer de ta bonté? Vange
pluſtoſt ton Roy deſobey, mal traité, offenſé, attaqué;
Vange-toy toy meſme des maux que tu ſouffres, & de
ceux où l’on ne ſe ſoucie guere de te plonger aà̀ l’adue¬
nir. Quand tu n’aurois autre choſe à craindre que de
perdre pour touſiours la preſence de ton Roy, ce qui
teſt infaillible ſi tu t’opiniaſtres en ta rebellion. Ne
conſideres-tu point quelle ſeroit pour toy la grandeur
de cette perte, & que cette preſence eſt ce qui t’enrichit,.
&te donne la ſplendeur & l’opulence par deſfus les au¬
tres villes. Où irois-tu chercher le payement de tant
d’argent que la Cour te doit? Ne t’apperçois-tu point
que ſi elle faiſoit ſon ſejour en quelqu’autre ville, tous
8¬