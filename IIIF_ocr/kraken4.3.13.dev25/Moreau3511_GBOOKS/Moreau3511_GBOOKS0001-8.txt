 Et vous Compagnie auguſte, capit ale du plus beau Royau¬
me de la terre, le lict de nos Rois, le throſne glorieux de la
Iuſtice, l’azile & le temple commun de la France, ne vous
aiſez point en ces occaſions, remonſtrez auec la meſme ge¬
neroſit́, qui a paru par le paſſé en toutes vos actions, ce que
yous penſez eſtre du bien public. Oppoſez-vous à toutes ces
indiſcretions qui menacent cét Eſtat: Souuenez-vous, que
yous eſtes tenuë pour la tutrice & pour la prorectrice des
droicts des Reys, des Reynes, des Princes, & des Officiers
de l’Eſtat. Et par ainſi, oyez, voyez, liſez, conſiderez, &
balancez les raiſons & les plantes de ce pauure peuple, &
auec vne main grarieuſe, ſondez & ſoudez les playes de ces
tumultes & de ces diſſentions; il n’eſt pas croyable combien
d’admirables effets ont produit les ſeuls viſages de ceux qui
auoient reput ation, comme vous auez, d’eſtre iuſtes & en¬
tiers à la conſeruation du bien public.
lIe vous ſais la meſme ſemonce, Compagnies auſſi Souue¬
raines, & compoſées d’autant de braues eſprits, que d’ames
genereuſes, & vous coniure par les larmes de ce peuple Fran¬
çois, de tenir le party des Loix & du ſalut publie, de ne
vous rendre ſpectateurs de la ruine de voſtre pays. Et e¬
fin, ſi la vague nous doit empotter, à tout le moins que ce
ſoit le timon à la main.
FIN.