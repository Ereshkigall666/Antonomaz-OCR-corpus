23
noir, que par mauuais augure iet rencontraœy prés
de moy ie m’auançai pour le ſalüer: Mais à l’in¬
ſtant vn cry horrible fut entendu qui donna l’é¬
pPouuante aux Ombres les plus aſſeurées, & le Ge¬
nie en paſlit encore dauantage. Ne perdant pas
toutesfois les eſtriers dans ſon eſtonnement, iſ
commanda que toutes les Matrones inutiles euſ¬
ſent à vuider la chambre de la malade, & que les
Medecins entrans dedans conſultaſſent ce qui
 eſtoit à faire ſelon les regles de leur art, tant pour
mitiger les douleurs auec les Anodyns, que pour
faciliter l’accouchement. Luy s’arreſtant à tous
ces bons Princes qui auoient eu la bonté d’ame¬
ner eux meſmes leurs Medecins, entra auec eu
en Conſeil de guerre & d’Eſtat, pour auiſer au
gouuernement des Prouinces pendant la maladie
de la Princeſſe. Ie demeurois cependant dans l’in¬
certitude de quel coſte ie deuois tourner: ou pre¬
ſter l’oreille aux aduis Poliriques des Princes qui
commençoient à̀ reprimender mon Genie; où
d’entrer auec toutes ces Oabres medicinales
dans la chambre de la Princeſſe. Mais le Genie
me tirant de peine, honteux aufſi de ſe voir blaſ¬
mer en ma preſence, me fit ſigne de la main, que
j’enſſe aà ſuiure les autres, & à deliberer auec eux.
 Ce fut icy que toute la Pedanterie des Eſcholes
joüa de ſon reſte, & que l’ambition de paroiſtre,
 ou plus ſubtil ou plus ſçauant, fit mettre ſur le ta¬
pis toutes les definitions & les myſteres de Para¬
celſe & d’Hippocrate; Et ie reconnus bien en ce
rencontre qu’vn ſeul Mede cin vaut mieux que dix
pour la connoiſſance & la gueriſon d’vne maladie:;
Que iamais Medecin ne ſe ſeruit de la recepte de
ſon compagnon, ſans y retrancher ou adjauſter