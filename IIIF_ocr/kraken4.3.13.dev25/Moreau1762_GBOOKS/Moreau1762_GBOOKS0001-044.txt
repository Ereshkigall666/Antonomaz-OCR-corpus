39
der l’aſſemblee: Monſieur le premier Preſident là promit pour
 le lendemain, leur ayant fait entendre pourquoy il auoit dif¬
feré d’aſſembler.
Le Mercredy 2. iour d’Aouſt r65r.
NE iour le Parlement aſſemblé, où̀ ſe trouuerent nmon¬
Aſieur le Duc d’Orleans, monſieur le Prince, monſieur le
Prnce de Conty, les Ducs de Ioyeuſe, de Briſſac & de la Ro¬
chefoucault, & pluſieurs autres Conſeillers honoraires; mon¬
ſieur le Prince dit d’abord qu’il tiroit bon augure de voir de
la gayeté ſur le viſage de Meſſieurs, & qu’il eſperoit qu’ils al¬
loient trauailler au bien public & à la ſeureté de ſa perſonne.
Apres quoy monſieur le premier Preſident fit le recit de tout.
ce qui s’eſtoit paſſe au palais Royal, lors que le narlement y
alla ſelon I’ordre qu’il en auoit receu: & comme la Reine
auoit rendu le Parlement depoſitaire de ſa parole, & des aſ¬
ſeurances qu’elle donnoit que monſieur le prince pouuoit:
auec toute ſeureté demeurer à̀ Paris, & venir au Palais Royal
y prendre le rang que ſa naiſſance luy donne; & ſon recit fi¬
ny, il demanda à monſieur le Prince s’il auoit veule Roy, le¬
quel reſpondit que non, qu’il n’y auoit non plus de ſeureté
qu’auparauant, eſtant bien aduerty que depuis peu il s’eſtoit
fait des aſſemblées où l’on auoit propoſé de l’arreſter, qu’il
eroyoit pourtant que la Reine ne ſç̧auoit rien de telles Aſſem¬
blées, dautant qu’elles ſe faiſoient de nuit & en des maiſons
particulieres, qu’en temps & lieu il nommeroit les perſonnes,
& en feroit ſa plainte, les ayant pourtant ſi bien deſignées,
qu’il fut aiſé de les deuiner:Que cela augmẽtoit ſes ſoupçons,
& luy donnoit de nouuelles dcffiances, joint le commerce
& les intrigues qui s’entretenoient iournellement auec le
Cardinal Mazarin, nonobſtant les Arreſts & defences du Par¬
lement; Que les nommez Brachet, Silhon, & Bertet, fai¬
ſoient continuellement des voyages à Cologne, que ce der¬
nier en eſtoit reuenu depuis ſa retraite à S. Maur, qu’il auoit
aduis certain qu’vn nommé Ondedei ſon Secretaire deuoit
ariuer ce ſoir, & qu’il apportoit les ordres pour le change¬
2