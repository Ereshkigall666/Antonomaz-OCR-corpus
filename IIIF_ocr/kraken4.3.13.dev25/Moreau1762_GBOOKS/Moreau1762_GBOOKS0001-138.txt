135;
tepublique, eſperant en cela l’aſiſtance de Dieu, & ne doutantpoint
 qu’il ne fauoriſe vne cauſe qu’il connoiſt ſi iuſte ; & qu’ayant touſiours
protege cette Monarchie, il ne conduiſe luy-meſme, ceux qui par ſa pro¬
uidence s’expoſent ſi librement à la ſouſenir & à la deffendre..
C’eſt ce qui m’a obligé de ſortir de Paris, auec M. le Prince de Conty
 mon frere, M. le Duc de Nemours, & M. le Duc de la Roche-foucault,
 pour commencer auec eux l’accompliſſement d’vn ſi grand ouurage; &
c’et ſurquoy ie proreſte à voſtre Maieſté, & en fais vne Declaration ſo¬
ermnelle deuant le Ciel & deuant les hommes, queie n’ay aucun aurre
deſsein que de reſtablir l’authorité Royale, de rendre à la France cette
Paix, apres laquelle les peuples ſoûpirent depuis ſi long-temps; de remet¬
tre les Loix dans leur vigueur, & toutes les choſes dans l’ancien ordre; &
enfin defaire ſi bien, que voſtre Maieſté connoiſſant la puretré de mes
intentions, & conſiderant d’ailleurs queces mauuais Miniſtres ne veu¬¬
lent que la ſubuerſion entiere de la Monarchie, me domne lieu de m’ap¬
procher d’elle, pour continuer à rendre mes tres humbles ſeruices, &
enployer ce qui me reſtera de ſang & de vie pour ſa gloire, & pour ſo
repos; C’eſt là le comble de mes deſirs, & le bat des vœux que fait tous
les iours.
SIRE,
 De oſtre Maieſtée,
 
Le tres-humble, tres-obeſſſant, & tres¬
 fidelle ſujet & ſeruiteur,
LovIS DE BOVRBON.
Eſont là mes ſentimens & mes dernieres proteſtations, que ie fuis.
Abien aiſe de renouueler deuant vne ſi Auguſte & ſi colebre Comp¬
gmie, auſquels ie n’ay rien à adiouſter, ſi ce n’eſt que mes intereſts font
communs auec ceux de S.AR.c’eſt à dire de voir le calrme & la Paix puiſ¬
ſamment eſtablie dans le Royaume, par l’eftabliſſerment d’vn Conſeil
certain & independant du C. M. & que ie ne refuſeray iamais aucun ac¬
commodement ſeur & honorable, afin qu’eſtant inforrnée de la can¬
deur,& de la iuſtice de mes bonnes intentions, non ſeulement elles’op¬
poſe aux mauuaiſes interpretations que nos ennemis leur voudroient
donner; mais encore que teſmoignant plus que iamais ce zeleardent &
gpereux qu’elle a toufiours faitparoiſtre pour le bien public, elle les
pPpiüye de ſon authorie & de ſes ſuffages: C’eſt la grace que ie vous
demande de tout mon cœur, & que vous me croyez,
MESSIEVRS,
 Voſtre tres-humble & tres-affectionné ſeruiteur,
 LOVIS DE BOVRBON.