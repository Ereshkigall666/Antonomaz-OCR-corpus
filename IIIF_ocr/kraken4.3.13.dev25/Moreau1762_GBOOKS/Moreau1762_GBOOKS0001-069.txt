65
commençant à ſe ranger chacun du coſté du party qu’il te¬
noit pour combattre, à̀ quoytout eſtoit diſpoſe. Et ſi Méſ¬
ſieurs les Deputez n’euſſent appaiſe ce tumulte, il y auroit
eu force ſang reſpandu: Vn homme fut aſſez hardy pour ve¬
nir à monſieur le Coadjuteur le poignard à la main, à deſſein
de le frapper, & croit-on qu’il l’euſt fait, ſi vn de ſes amis
s’eſtant mis entre deux ne l’en euſt empeſcheé. Le bruit eſtant
donc ceſſe, & meſfieurs les Deputez pour l’appaiſer ayant
fait ſortir tout le monde hors le Palais, ſeroient retournez à
la geand’Chambre; où cependant meſſieurs desnqueſtes
auoient demandé à monſieur le premier Preſident, quand
la Declaration contre le Cardinal Mazarin ſeroit expediée;
lequel auroit fait reſponſe, que meſſieurs les Deputez y tra¬
uailloient, & qu’elle ſeroit faite quand on voudroit.
Onauroit parlé auſſi de l’affaire de monſieur de Mercœur,
& demandé aà̀ monſieur le premier Preſident en quel eſtat
elle eſtoit: ledit Sieur premier Preſident auroit fait reſpon¬
ſe; Que l’Arreſt auoit eſté ſignifié à monſieur de Vendoſme,
& que ſi la Compagnie deſiroit que l’on fiſt d’autres pourſui¬
tes, on les feroit.
En fin, dix heures ayant ſonné au moment que ces quatre
Meſſieurs retournoient, la Cour ſe ſeroit leuée pour aller
jetter de l’eau beniſte ſur le corps de monſieur le Preſident
le Coigneux, lequel eſtoit decedé à quatre heures du matin,
& monſieur ſon fils receu en ſuruiuance depuis quelques
années, auroit pris ſa place ce meſme iour aux Chambres aſ¬
ſemblées, refragantibus quibaſdanms, d’autant qu’il n’auoit que
ſept années deſeruice.
Le Mardy 22. iour d’Aouſt r65r.
.
E iour les Chambres auroient continué de s’aſſembler,
pour acheuer la deliberation commencée, preſens
meſſieurs les Princes de Condé, de Conty, les Ducs de Beau¬
 fort, Ioyeuſe, Briſſac, de Luyne, de la Rochefoucault, les
Mareſchaux de l’Hoſpital, de Grammont, de la Motte; Et
afin d’empeſcher qu’il n’y euſt du bruit & du deſordre com¬