.194
ſonnier dans vn Chaſteau fort: Que l’Arreſt auoit eſté don
ne ſur les Concluſions des Gens du Roy; à quoy Monſieur
Talon pour le Procureur General auroit adjouſté; Que ſur
la plainte du ſieur Boileſue il euſt pu requerir permuſion
d’informerQue neantmoins deſirant traiter les affaires auec
moderation, & pour apprendre la veriteé, ils auoient requis
ſeulement, que par deux Offieiers du Siege fuſt dreſſé procés
verbal de c qui s’eſtoit paſſe en la detention dudie ſieur Boi¬
leſue, & qu’il fuſt mis en hiberte, ce qui auroit eſté ordonné
par l’Arreſt dont eſtoit queſton.
 Surquoy pluſieuts de Meſſieurs ſe ſeroient écriez, qu’il fal¬
loit ſurſeoi à̀ l’execution de ces Arrefts, & ſur iceux delibe¬
rer; A quoy Monſieur le Preſidept de Bailleul auroit reſiſté
& conteſté long-temps; que c’eſtoient des affairesjugées auſ
quelles il ne falloit plus toucher: mais enfin contraint d’ac¬
quieſcer, il auroit demandé les Concluſions des Gens du
Roy, leſquels prenant occaſion de ce qui auoit eſté propoſe
par Monſieur Mole Preſident aux Enqueſtes; que le ſieur
Boileſue auoit aſſembleé dans Paris quelques Eueſques de ila
cabale, auoient reſolu de faire des Remonſtrances au Roy
ſur le retour du Cardinal M. en France toutes contraires aux
Arreſts de la Cour: Conclurent;, qu’il fuſt enjoint à̀ tous les
Eueſques qui eſtoient dans Paris de ſe retirer dans trois
ours en leuts Dioceſes, & y faire leurs charges & la reſiden¬
ce requiſe par les ſaincts Canons, à̀ peine de ſaiſie de leur
 Temporel;& meſme faire deffenſes à tous Cabaretiers, Ho¬
ſteliers & autres de leur fournir pain, vin & autres choſes
neceſſaires pour la vie, à peine de punition corporelle:
comme auſſi à ceux qui logent en Chambre garnie de les
retenir ledit temps paſſé: Que deffenſes fuſſent faites aux
Maires & Eſcheuins des villes de liurer paſſage aux Troupes
Eſpagnolles conduites par Monſieur de Nemours; & enjot
aux Gouuerueurs des Prouinces & Places de s’oppoſer à leur
paſſage.
Sur le mot d’Eſpagnols, Monſieur leDuc d’Orleans dit; Que
ce n’eſtoient point des Troupes Eſpagnolles, mais des Alle¬
mandes qui ſe donnoient à qui les vouloit payer; Qu’il les