8
7o
e la Compagnie, il auoit eſté vers monſieur le Due d’Or¬
leans, coniurer S. A. R. de s’entremettre à ceét accommo¬
dement & reunion de la Maiſon Royale, ſi neceſſaire au pu¬
blic, dans l’eſperance que la Majorité nous produiroit vne
paix generale.
Monſieur le Preſident de Meſme ayant finy, monſieur le
premier Preſident auroit dit auoir repreſenté, eſtant au Pa¬
lais Royal, qu’il auroit eu peine aà̀ croire que cet eſcrit fuſt
de la part du Roy, à̀ moins que d’y auoir veu ſon ſeing; Et
qu’il auoit dit à̀ leurs Majeſtez tout ce qu’il auoit pû à l’ad¬
uantage de monſieur le Prince, leur ayant fait voir qu’il n’y
auoit pas lieu de douter de ſa fidelité́ & de ſon zele, apres
tant de batailles gagné́es, & les marques qu’il a donńes en
diuerſes rencontres de ſon affection au bien de l’Eſtat. Apres
quoy il auoit encor repreſenté, que la Iuſtice Souueraine de
nos oys permettoit à leurs Subjets de ſe deffendre quand
ils eſtoient accuſez; Et que ſi les particuliers auoient la li¬
berteé de porter leurs plaintes aà̀ la Iuſtice, à plus fort raiſon
les Princes du Sãg deuoient-ils auoir ce pouuoir; mais qu’ils
deuoient auſſi l’obeyſſance au Roy, comme les autres Sub¬
jets; Et ne leur eſtoit permis de faire aucune action qui fuſt
capable de donner ombrage à leur Souuerain. Puis il finit
ſon recit par la reſponſe qu’auoit fait la Reyne, qu’elle com¬
muniqueroit de cette affaire auec monſieur le Due d’Or¬
leans. En ſuitte meſſieurs les Gens du Roy auroient eſté
chargez d’aller le ſoir prier ſa Majeſte de donner reſponſe.
En ſuitte ayant eſteé propoſe de parler de la Declaration
contre le Cardinal Mazarin; & monſieur le premier Preſi¬
dent ayant teſmoigné́ qu’on deuoit attendre monſieur le
Duc d’Orleans, monſieur de Beaufort dit, que S. A. R.
prioit la Compagnie de paſſer outre à̀ cette Declaration:
Mais comme l’heure de ſe retirer approchoit, il ne fut plus
parleé que des Conſeillers qui deuoient eſtre enuoyez dans
les Prouinces, pour informer des deſordres que les gens de
guarre y commettoient, ayant eſté reſolu que chaque
Chambre nommeroit en ſon particulier les Conſeillers qui
 deuoient aller. Apres quoy la Compagnie ſe ſeroit ſeparée.