33
de la parole qu’elle a donnée de ne point faire reuenir le Car¬
dinal Mazarin, & tres-humblement ſupplíe d’en enuoyer
vne Declaration au Parlement, pour eſtre inſerée & miſe dans.
les Regiſtres; comme auſſi de donner à monſieur le Prince
toutes les ſeuretez neceſſaires pour ſon retour; & qu’il ſera
informe contre ceux qui ont eſté voir le Cardinal Mazarin,
ou qui ont eu quelque cõmerce auec luy depuis les defenſes.
Cet arreſté fut ſuiuant l’aduis ouuert par monfieur le Duc
d’Orleans, ayant eu ro9. voix pour iceluy,& enuiron 6o. de
l’autre.
Or l’Arreſt n’ayant eſté ſigné le lendemain, ainſi que l’on
eſperoit, meſſieurs les Gens du Roy ne purent aller que le
Lundy vers monſieur le Chancelier demander la commodité́
de la Reyne pour entendre les Remonſtrances du Parle¬
ment; le iour fut donné au Mardy cinq heures du ſoir, au¬
quel meſſieurs ne manquerent de ſe trouuer au Palais Royal,
comme il ſe verra cy-apres.
Cependant il ſe faiſoit force allées & venuës de Paris à
S. Maur, pour taſcher touſiours d’accommoder. Le Diman¬
 che 6. monſieur le Due d’Orleans alla au bourg la Reyne, où̀
il fut long- temps en conference auec monſieur le Prince.
Le Mardy 8. Iuillet 65r.
E iour ſur les cinq heures du ſoir, meſſienrs les Preſidens
du Parlement, deux Conſeillers de chaque Chambre, &
meſſieurs les Gens du Roy, ſeroient allez au Palais Royal,
pour faire les Remonſtrances arreſtées le Vendredy prece¬
dent; & monſieur le premier Preſident portant la parole, au¬
roit fait vne harangue fort belle & tres-iudicieuſe, ayant re¬
preſenté à leurs ajeſtés, que Dieu eſt au deſſus des Roys,
 comme les Roys ſont au deſſus des hommes; & que comme
Dieu vſe de douceur & de clemence, ainſi les Roys ſont obli¬
gez d’employer leur aathorité à l’aduantage de leurs ſujets, &
pour le maintien & ſoulagement des peuples: Que neant¬
moins par vn malheur eſtrange depuis quelques années, dans
le temps qu’il ſembloit que le joug deuoit eſtre moine peſant,
2
a.