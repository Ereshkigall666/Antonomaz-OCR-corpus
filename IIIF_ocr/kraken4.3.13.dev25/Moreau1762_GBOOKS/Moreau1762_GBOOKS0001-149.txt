146
de Franee, & penetrer dans ſes Conſeils.
Meſſieurs de Brouſſel & le Meuſnier d’auis des Conclu¬
ſions comme tous les autres, dirent; qu’il falloit auſſi de nou¬
ueau prier monſieur le Duc d’Orleans, de s’entremettre pour
l’accommodement de monſieur le Prince: Monſieur le
Coadjuteur en ſon aduis conforme aux Concluſions; Que
depuis quelque temps on ne faiſoit qu’inneſtimer contre
les abſens, & meſme contre ceux qui eſtoient preſens; Que
ce n’eſtoit pas la maniere dont il falloit agir dans vne aſſem¬
blée auguſte, comme eſt celle du Parlement, ouù̀ il ne ſe doit
rien dire que de majeſtueux: Mais cela n’empeſcha pas mon¬
ſieur de Machaut de dire en opinant; Que tout le trouble de
l’Eſtat eſtoit cauſé par des gens qui ioüoient toutes ſortes de
perſonnages, pour auoir le Chappeau de Cardinal: Surquoy
monſieur le Coadjuteur l’interrompant, dit qu’il voyoit bien
que ce diſcours s’addreſſoit à̀ luy: Que s’il auoit eſt́ nommé
au Cardinalat, le Roy luy auoit fait cét honneur par vne pu¬
re grace de ſa Majeſté, & autrement priant la Compagnie de
l’excuſer, s’il auoit interrompu monſieur de Machaut, qui
s’en plaignoit; & pluſieurs de Meſſieurs qui crioient que l’on
ne deuoit point interrompre vn qui opine. Vn de Meſſieurs
opinant dit, qu’il falloit faire ce qui eſtoit au premier Chef
de l’Arreſt contre l’Admiral de Coligny; ce qui donna occa¬
ſion à̀ monſieur Durand, quand ce fut à̀ ſon rang d’opiner;
de dire, qu’il ne pouuoit pas le faire, que les Cõſeillers Clercs
ne ſe fuſſent retirez, attendu qu’il y auoit vn aduis aà la mort;
ce qui cauſa grand murmure: Et monſieur le premier Preſi¬
dent dit, qu’ils pouuoient demeurer s’ils vouloient ſubir e
peine port́e par les Canons & Ordonnances, qui eſt de per¬
dre leurs Benefices: Meſſieurs dirent que monſieur le Camus
ne s’eſtoit pas explique, ce qu’il fit; diſant que dans l’Hiſtoi¬
re, on voyoit que la teſte de l’Admiral Coligny auoit eſté
miſe a prix, qu’il n’auoit allegueé cela que par exemple, que
l’on ne le pratiquoit pas en France, & qu’il n’en eſtoit pas
d’auis à l’égard du Cardinal Mazarin, ny de la mort. Sur¬
quoy monſieur Durand dit, ie ſuis d’auis qu’il ſoit pendu:
 Ce qu’ayant entendu monſieur Durand, il ſe retira en ſuitte;