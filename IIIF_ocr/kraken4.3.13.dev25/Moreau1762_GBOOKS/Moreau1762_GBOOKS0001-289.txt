28
Ce fait, leſdits ſieurs Preuoſt des Marchands & Eſcheuins
mandez, & à eux remis, & dit ce que deſſus, auroient promis
de le repreſenter audit Conſeil, apres que la Cour ſe ſeroit
leúe : Ayant auparauant fait lecture de la Lettre qui deuoit
eſtre enuoyée aux autres Parlemens; ainſi qu’il auoit eſté ar¬
reſté par l’Arreſt du 1;. de ce mois.
LETTRE DV PARLEENT
  7r ¬
de Paris, à tous les Parlemens de France.
RESSIEVRS.
L Les troubles dont la France eſt agité́e depuis la derniere en¬
tree du Cardinal Mazarin dans le Royaume; Nous ayant confirmé dans
les iuſtes apprehenſons que nous auons touſiours euë̈, des maux que
produiroit ſon retour; Nous auons employé tous les moyens legitimes,
pour garantir les Sujets du Roy, des mal heurs qui ſont arriueés depuis ce
temps, & de ceux dont ils ſont menaſſés à l’aduenir. Les Remonſtrances
que nous auons faites cy. deuant au Roy de viue voix par nos Deputez,
ayans eſté ſans effect, nous en auons ordõń d’autres par eſcrit; leſquelles
n’ont pas eſté leues quelques inſtances que nos Deputez en ayent peû
faire; cependant le mal augmente, & les armes preſtes à combattre, nous
font craindre que le ſang de rant de Franç̧ois, qui pouuoient plus hono¬
rablement employer leurs efforts contre les Eſtrangers ennemis de l’E.
ſtat, ne vienne à ſe reſpandre;, & qu’vne occaſion ſi preiudiciable au ſer¬
uice du Roy, ne nous oſtent les principales forces du Royaume, qui
pourroient eſtre conſeruées en terminant cette diſcorde & cette guerre
inteſtine par vne bonne Paix;, Et que les ennemis qui veulent profiter de
cette occaſion, n’ayent l’aduance de nous voir deſtuire par nous-meſmee
C’eſt ce qui nous oblige de redonbler nos efforts, & vous conuier d’en
faire de meſme, pour obtenir par vn concours general de tous les Par¬
lemens, les remedes à tous ces deſordres; en quoy nous n’obnmettons rien
de noſtre part, comme vous pouuez voir par les Arreſts & les Extraicts de
noſtre Regiſtre cy- joint, leſquels nous vous enuoyons à cer effect; ſur ce
attendant de vos nouuelles, nous demeurons,
MESSIEVRS,
Ce 2o. Auril 165a.
 Vos bons Freres & Amys, les gens tenae
la Cour du Parlement.