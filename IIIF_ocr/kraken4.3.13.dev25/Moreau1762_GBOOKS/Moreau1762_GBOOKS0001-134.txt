130
paiſque monſieur lePrince enuoyoit des raiſons pour ſa def¬
fence, il eſtoit bien iuſte de les voir, pour y auoir apres tel
égard que l’on iugeroit à propos. Monſieur le premier Pre¬
 ſident dit, que ce n’eſtoit point des faicts iuſtificarifs, mais
 des incidens pour eluder, ou du moins rerardor la verifica¬
tion, & empeſcher que la Iuſtice ne fuſt renduë au Roy, qui
la demandoit par Lettres reitereé́es, & meſmes par iuſſions:
Il ne pût neantmoins empeſcher que les Regiſtres ne fuſ¬
ſent apportez & feüilletez, pour voir de quelle maniere on
auoit procedé contre meſſieurs les Princes de Cõdé & Com¬
te de Soiſſons. M. le Preuoſt; Conſelller en ld grand’Cham¬
bre, ayant eſté commis pour lire, il ſe trouua qu’ils auoient
tous eu des delais competans pour rentrer en leur deuoir,
deſquels expirez on auoit vVerifié contre eux des Declara¬
tions, mais que le Roy y auoit eſté preſent, il ſe trouua auſſi
par vn Edict de Loudun, auoir eſté caſsé vn Arreft du Parle¬
ment, qui condamn oit vn Prince, le Roy non ſceant en ſon
lit de Iuſtice.
Or pendant cette lecure, l’heure ayant ſonné; Monfieut
le Due d’Orleans ſe ſeroit leué & toute la Compagnaie, non
ſans bruit, tout le monde ayant demandé à quel iour l’Aſ¬
ſemblée, pluſieurs blaſmans monſieur le Duc d’Orleans de
s’eſtre fi promptement leué, & diſant qu’il eſtoit à propos
d’apporter quelque ordre pour l’aduenir, & deliberer ſç̧a¬
uoir la forme dont on vſeroit. Monſieur le Duc d’Orleans
ayant tout le premier repris ſa place, auroit dit; Que l’Aſ.
ſenblée ſeroit pour Lundy à 8. heures du matin, que l’on
trauaill eroit iuſques à midy, au cas que l’on iugeaſt la deli¬
beration p ouuoir eſtre acheuée; ſinon que l’on quitteroit à
. heures pour continuer le Mardy;ce qui auroit contenteé la
Compagnie, & e fté accordé par icelle.
Encor que la Lettre de monſieur le Prince, & le anifeſte
y joint, n’ayent point eſte leus, ils ne laiſſeront d’eſtre icy
iaſerez.