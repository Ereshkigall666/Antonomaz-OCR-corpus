
 a¬
entendre ſa volonté: Mondit ſieur le Chancelier auroit pris
la parole, & dit que la Reyne ne deſirant rien tant que la
paix, & donner toute ſatisfaction à monſieur le Prince, auoit
commande à meſſieurs Seruien, le Tellier & Lyonne de ſe
retirer, quoy qu’ils euſſent touſiours ſeruy le Roy auſſi bien
qu’aucun du Royaume, preferant en cela la ſatisfaction & le
repos public à ſon intereſt particulier.
Ce recit entendu, monſieur le Prince dit que ce n’eſtoit
pas aſſez de les auoir eſloignez, il falloit que ce fuſt ſans eſpe¬
rance de retour, & que cela fuſt inſeré dans la Declaration
que la Reyne deuoit enuoyer au Parlement, ſans quoy il
auoit autant de ſubjet de deffiance qu’auparauant, eſtant
certain que cette ſortie n’eſtoit qu’vne feinte & vne pour¬
menade en leurs maiſons des champs, ainſi qu’ils auoient dit
en partant, qu’on les eſloignoit auec eloge, & meſme qu’ils
eſtoient encor à Paris; mais que quand la Declaration ſeroit
paſſée, & qu’ils ſeroient hors d’eſperance de reuenir, alors il
feroit tout ce qui dependroit de luy, auec l’aſſiſtance de
monſieut le Due d’Orleans, pour la reüinion de la maiſon
Royale, le ſoulagement des peuples, le reſtabliſſement des
affaires, & pour procurer la Paix generale.
A quoy monſieur le premier Preſident auroit reparty d’vn
ton de voix doux & agreable, qu’il ne falloit pas ajoû¬
ter condition ſur condition, & demander auiourd’huy
vne choſe, & demain vne autre: Que la Reyne auoit eſté
tres-aiſe de conſentir à l’eſloignement de ces trois per¬
ſonnes à ſa ſeule conſideration, bien qu’il y euſt quelque
choſe qui choquoit & bleſſoit l’authorité du Roy; luy repre¬
ſentant que les Regiſtres du Parlement feront touſiours
foy de cét eſloignement: Qu’il n’y deuoit auoir entre ſa Ma¬
jeſté & luy autre oſtage que la parole, & le conjurant bien
fort de voir le Roy auant que s’en retourner à S. Maur, ſi tant
eſt qu’il n’euſt pas deſſein de reſter à Paris: &que meſme il de¬
uoit l’auoir veu au lieu de venir à l’aAſſembĺe:Que ſon retour
à S. Maur ſans s’eſtre acquité de ce deuoir, feroit impreſ¬
fion dans les Prouinces, & y cauſeroit de l’eſmotion,
eſtant certain que les ouuemens des Princes du Sang ſone