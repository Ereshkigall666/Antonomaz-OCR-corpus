du moins on aura raiſon de croire que ce n’a pas eſté
à tort qu’on l’a accuſé d’ambition & d’attentat. Il de¬
uroit conſiderer apres tour, que la Nobleſſe ſe racom¬
modera toûjours facilement auec les Fauoris, & que
le Parlement en corps ne ſçauroit iamais eſtre bien
auec ſes Monſtres, non pas meſme quand il feroit ſer¬
uilement tout ce qu’ils voudroient. Qu’enfin c’eſt au¬
pres du Roy qu’il deuroit ſe faire des amis, puis qu’il a
deſia le Peuple pour luy, & non pas offenſer vn Or¬
dre ſi celebre, qui eſtant touſiours autour de la per¬
ſonne du Roy, pourra donner de bonnes ou de mau¬
uaiſes impreſſions à ſa Majeſté, de tout ce qu’il a fait
pendant cette Minorité. Dailleurs il a raiſon de dou¬
ter, en cas qu’il ſe roidiſſe à faire executer ſes Arreſts,
ſ’il aura le Peuple pour luy. Car les Gentilshommes
ont leurs amis parmy les Bourgeois, ils ont leurs Mar¬
chands, ils ont leurs Hoſtes ils ont quantité de menuë
populace, qui eſt compoſée en partie de gens, quiont
cſté nourris leurs Valets. De plus, le Peuple penſera,
peut eſtre, qu’il n’a que faire de ſe meſler de cette que
relle, & qu’en chaſſant les Gentilshommes, il dépeu¬
plera ſes Chambres garnies, perdra ſes Chalans & ſon
debit. lIl ſera ſans doute informé de l’inſolence auec
laquelle on a traitté Monſieur le Duc d’Orleans, le
meilleur Prince, le mieux intentionné & le plus affe¬
ctionné au bien du Peuple qui ait iamais eſté; Et ce
ſeroit vn grand aueu glement aà̀ Paris de preſter ſa force
à celuy qui l’a touſiours trahy, contre vn ſi grand Prin¬
ce qui l’a protegé, qui vient tout fraiſchement de
chaſſer le Mazarin, & qui n’a que trop, ie dis que trp
 Ainſi
deferé aux formalitez de la Iuſtice.