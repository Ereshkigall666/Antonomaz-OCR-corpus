eebêebibêedeê8
ôi?
  
?
     9     ¬
LES PARTICVLARITEZ
obſeruées en la Majorité du Roy.
I NAncien Autheur rapporte que l’Em¬
 pereur Conſtance, apres auoir fait ſon
 entrée ſolennelle dans la ville de Rõ¬
me, & auoir magnifiquement conſideré ſes ſu¬
perhes Palais, ſes Temples, ſes Emphitheatres,
& tout ce qui s’y voyoit de plus remarqua¬
bles, fut ſaiſi d’vn tel rauiſſement, qu il ne pût
Sempeſcher de ſe plaindre de la Renommée,
dautant que ſa couſtume eſtant d’exagerer
toutes choſes, & de les porter beaucoup au de
la de leur juſte grandeur, elle s’eſtoit monſtrée
à l’endroit de Rome, ou foible, ne pouuant ex¬
pnimer par la force de ſes paroles les merueilles
& les beautez qu’elle enfermoit, ou malicieu¬
ſe en les rabaiſſant à deſſein, afin d’obſcurcir
éclat de ſa gloire. Certes, la crainte que tout
Paris ne formaſt contre moy la meſme plainte,
que ce grand Empereur fit contre la Renom¬
mée, m’empeſcheroit de parler de la-magnifi.
cence qui le tientencor dedans l’eſtonnement,