
Monarque independant l’a honoré en l’éleuant au deſl.
des autres hommes, qu’il a ſouſmis aà̀ ſon cbeiſſance, & luy
meſpriſe ſon Dieu perſecutant les pauures.
Chapitre 6.
La premiere peine des l’rinces qui ſont cruels enuers
leurs ſubjets, eſt la pauureté. La ſeconde eſt la diminution
ou la perte de leur authorité & de leurs Eſtats; car les ſub¬
jets les fuyent, & il arriue par vn iuſte iugement de Dieu,
que ceux qui veulent auoir plus qu’il ne leur eſt deu, n’ont

pas meſme ſouuent ce qui leur appartient: d’où vient que
Roboan fils de Salomon,voulant appeſantir le ioug des
enfans d’Iſraël, dix Tributs en vn iour ſe retirerent de ſon
 obeiſſance, comme il eſt porté dans le 3.liu. des Rois. c.12.
La 3. eſt, qu’ils ſont accablez par de plus puiſſans, Dieu
voulant qu’ils ſoient accablez par de plus forts, apres qu’ils
ont opprimé ceux qui eſtoient plus foibles qu’eux, ſelon
qu’il eſt dit au Pſeaume 97. La 4e ſont de grands ſupplices
qu’ils ſouffriront dans l’autre monde. Ils meritent de
grands chaſtimens, & d’eſtre meſurez à l’aune, à laquelle
ils ont meſuré les autres: C’eſt pourquoy, qu’ils ne croyent
pas que Dieu exerce ſur eux ſa miſericorde, & qu’il aye
pitie d’eux, puis qu’ils n’en ont point eu de leurs ſubjets, &
ne leur ont pas meſme fait iuſtice. Auſſi eſt- il dit dans la
ſageſſe chap. 6. Rois vous connoiſtrez bien-toſt que ceux
qui ont commandé ſeront iugez bien rigoureuſement: les
plus grands ſouffriront les plus grands ſupplices, car Dieu
n’aura eſgard à perſonne; luy qui eſt le ſouuerain des Mo¬
narques, ne redoutera la grandeur de qui que ce ſoit.
C’eſt luy qui fait les grands & les petits, & qui a ſoin
d’eux tous eſgalement. La 5. peine eſt la perte du Paradis,
la-folie des Grands de ce monde eſt extréme, qui ayant
 receu de Dieu des richeſſes en abondance, ne ſongent
plus à luy, eomme s’il n’auoit plus rien à donner; parce
qu’il les a plus auantagez, ils ſe ſoucient moins de luy; &
à cauſe qu’ils ont plus de terre que les autres, ils font bien
moins de cas du ciel, &c.
FIN.