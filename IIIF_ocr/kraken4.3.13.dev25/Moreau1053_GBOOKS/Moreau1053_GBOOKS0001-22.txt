lPomeranie; Et ainſi toutes choſes ſembloient aller en
confuſion, lors que les Ennemis voulans profiter de ce
deſordre, dont ils eſtoient bien aduertis, s’auancerent
dans la Heſſe auec toutes leurs forces. Ils y pirent
Amenebourg, & ſe logerent à Fritzlar, à̀ quatre heures
de chemin de Caſſel, capitale de la Heſſe, & la demeure
des Landgraues. Cela fit que les Ducs de Brunzuich, &
Madame la Landgraue enuoierent leursDeputez auDuc,
le conjurant, de ne les point quitter en cette occaſion.
LeDuc leur remonſtra, qu’il ne faloit prendre aucune
reſolution ſans la communiquer au General Banier, auec
lequel, il les exhortoit de demeurer en intelligence, &
vnion de deſſeins. Mais auſſi, il les aſſeura en meſme
temps, que ſoit que le General Suedois demeuraſt ioint,
ou qu’il vouluſt ſe ſeparer, il ne les abandonneroit point.
Banier voyant le Duc recherché par les Princes d’Alle¬
magne, trouua plus à propos de ne rompre pas la joction.
Les troupes dans ce meſme temps preſterent le ſerment
de fideliteé au Roy, entre les mains du Duc de Longuevil¬
le meſme, qui voulut bien ſeruir de Commiſſaire en cette
action. Apres cela, les A lliez remirent ſus pied de nou¬
uelles forces, qui iointes à celles des deux Couronnes, &
faiſant trente mille hommes toutes enſemble, on alla
aux Ennemis retranchez a Fritzlar. Le Duc, & le Mareſ¬
chal, ſe logerent à Vvildungen, petite Ville, dans le
Comté́ de Vvaldech, à vne heure de Fritzlar. Et de cette
ſorte les deux Camps demeurerent retranchez, l’vn prés
de l’autre, depuis la fin d’Aouſt, iuſqu’en Octobre, pen¬
dant lequel temps, le Due retomba malade, & fut porteé
a Caſſel.
E