 ſoient dans les Frontieres du Ducheé́ de Bourgongne,
& de la Breſſe.
Le Duc qui ne trouuoit rien impoſſible dans la paſſion
qu’il auoit de ſeruir le Roy, & de donner des preuues de
ſa valeur, ayant ioint à ſes Trouppes, partie de l’ancien
Regiment de Normandie, & quelques Garniſons du Du¬
ché, entre dans la Franche-Comté, aſſiſté du Vicomte
d’Arpajon. Et dez le mois de Mars il prend d’aſſaut la
ville de Sainct Amour. Au meſme temps que cette place
fut forcée, trois cent Cheuaux Normans, commandez par
leſieur de Huitry Berticheres, & fauoriſez de cent mouſ¬
quetaires ſeulement, deffirent quatre Regimens de Caua¬
lerie Alemande & Lorraine, où̀ les Colonels Clinchant,
& Gomme furent tuez. L’on prit en ſuite de cet exploict
Dortan, Arinto, Orgelet, Lion le Saulnier ville & chaſteau
(qui par l’obſtination des habitans & des troupes qui la
deffendoient fut reduite quaſi toute en cendre,) puis
Courlaou, Sainct Laurent de la Roche, l’Eſtoille, Bornay,
Montegu, & plus de trente Villes, ou Bourgs fermez, ou
Chaſteaux fortifiez. Et ſans la peſte qui trauailla extraor¬
dinairement cette petite Armé́e, elle euſt mis à l’obeïſſan¬
ce du Roy la meilleure partie du Comt́. Sur la fin de la
campagne le Comte de Guebriant venant de la Valteline,
& ayant ameneé quelques troupes au Duc, il attaqua &
prit Bletterans. Ceux qui connoiſſent la Franche-Comteé́
ſçauent qu’il y a trois places en cette Prouince que l’on a
eſtimeé de tout temps egalement fortes, Dole, Gray & Blet¬
terans. Cette derniere fut emporteée en treize iours par vne
armée de quatre mille hommes, qui preſenta le combat au
Duc Charles venant trop tard au ſecours de la place. Elle
eſt eacore au pouuoir de la France, & donne facilite au