24
bien connoiſtre, quelle auoit eſté l’vtilité́ d’vne ſi gene¬
reuſe entrepriſe. Le Roy fit deux ſieges de tres-grande
importance en vn meſme temps, & eut la gloire d’em¬
 porter Thurin en Italie, & Arras dans le Pays-bas, pen¬
dant que les principales forces, qui auoient accouſtumé
de donner ſecours aux Bſpagnols, eſtoient retenuës en
Alemagne, où le Roy n’auoit pas douze cents François
en tout, tant de Caualerie que d’Infanterie. On a veu
ſouuent le Duc de Longneville ſouhaitter vn combat
general;Et ſa raiſon eſtoit, qu’obtenant la victoire, il afoi¬
bliſſoit pour iamais la maiſon d’Auſtriche, & quand il
fuſt arriué vn ſuccés contraire, qu’il ne hazardoit pour le
Roy, qu’vne poignée de ſes ſubiets. Et à n’en point men¬
rir, le Roy reconnut ce ſignalé ſeruice, & donna auDuc
de Longueville, la plus agreable recompenſe, que puiſſe
receuoir vn cœur comme le ſien, qui eſt la loüange &
l’eſtime que meritoit vne action ſi glorieuſe. Ie diray en¬
core ce mot, dont il reſte beaucoup de teſmoins: que le
feu Prince d’Orange ne ſe pouuoit laſſer de parler de ce
paſſage du Rhein, diſant, que c’eſtoit le coup le plus har¬
dy, le plus heureux, & auquel il paroiſſoit plus de iuge¬
ment, & de conduite, qu’en aucun autre, qui ſe fuſt veu de
noſtre temps.
Que ſi l’on deſire ſç̧auoir les moyens que ce Prince a
tenus, pour ſubſiſter parmy tant d’Eſtrangers, auec ſi peu
de forces; ſes ſoins, ſa vigilance, ſa liberaliteé, ſa douceur,
& ſa facilité dans le commandement, luy ont donné ces
bons ſuccés. On a veu cinqou ſix Princes Alemans à̀ ſa
ſuitte, qu’il deftaioit’tous à̀ ſes deſpens; il faiſoit ſou
uent des dons aux Officiers, & aux ſimples ſoldats,
quand