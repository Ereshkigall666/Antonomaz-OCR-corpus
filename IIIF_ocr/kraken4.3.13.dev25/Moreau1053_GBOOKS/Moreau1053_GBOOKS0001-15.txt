
14
ceſſeur, celuy qui les auoit reduit en ces termes, & ſe
ſeruir de l’entremiſe de ce Prince, dont le’nom leur eſtoit 
en eſtime, bien loing de luy porter de la haine. Mais Dieu
qui diſpoſe des Eſtats, & qui tient en ſa main les cœurs,
 & les volontez des Princes, permit, qu’il y eut de grands
mouuemens dans la Sauoye, & le Piedmont, Le C ardinal
de Sauoye, & le Prince Thomas s’eſtans liguez auec.
l Eſpagnol, contre Madame & le jeune Duc leur Nepueu.
Ce qui fut ſuiuy de la reuolte de quantité de places fortes,.
& preſque de tout le Piedmont. L’ordre fut enuoyé au
Duc de Longueville, de quitter le Comté de Bourgonne,
pour aller au ſecours de Madame. Il paſſa les Monts,
auec vne Armée de ſixà ſept mille hommes, & s’eſtant
auancé iuſqu’à Thurin, pendant que les Troupes eſtoient
en marche, il apprit en y arriuant, que le Prince Thomas
& le Marquis de Leganés, eſtoient venus au ſecours de
Chiuas aſsiegé par le Cardinal de la Vallette. Il y accou¬
rut auſſi-toſt, ſur des cheuaux de poſte, pour ne manquer
pas de ſa perſonne, en vne ſi belle occaſion. Il y arriua ſi
à propos, que les deux armées eſtans en bataille, l’on
commençoit à faire feu de part & d’autre. Le bruit de ſa
venuë ayant couru parmy nos Soldars, il parut vne ſi
grande allegreſſe, & ils eſleuerent vn tel cry de joye, ſoit
par l’affection qu’ils portoientà ce Prince, ſoit qu’ils creuſ¬
ſent qu’il n’eſtoit pas ſeul, & qu’il y auoit du renfort & des
troupes auec luy, que la nouuelle paſſa iuſque dans l’Ar
mée ennemie, dont les Chefs jugerent à propos de faire
leur rerraicte, ſans hazarder le combat, Et le lendemain,
Chiuas ſe rendit¬
armée du Due paſa cependant les Monts, & ſi ot
