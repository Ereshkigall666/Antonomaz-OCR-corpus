9
de ſe déthroner, pour vſer des termes de ſon fils,
afin de n’eſtre point Iuge en vne affaire où̀ il s’agiſ¬
ſolt de l’intereſt d’vne Maiſtreſſe qui veut paſſer
pour fille,  quov qu’elle ayt eſté, vefue) & qui
met le peuple en peine de ſçauoir ſi elle eſt la Fem¬
me ſecrette, ou la Concubine publique de Cham¬
platreux. Son logis eſt vn Bordel, où au veu & au
ſceu de ſes domeſtiques, ſe retire la nuit vne autre
Garſe, qui vient eſſuyer les ſueurs & les fatigues de
ſon fils. Il ſçait qu’il a fauoriſé le rapt de pluſieurs
filles, & que pour auoir trahy ſon Couſin de Nully
dans la reſolution qu’ils auoient priſe d’en enleuer
vne à ſa Mere, qui demeure aſſez proche de ſainct
Paul, il faillit à perdre la vie, que ce Couſin venoit
pour luy oſter, l’eſpée nuë en la main iuſques dans
ſa chambre, ſi vn Valet n’euſt paru au coup, & n’en
euſt deſtourné l’atteinte. Et cependant ce meſ¬
chant fourbe, cét ambitieux, cét hypocrite, qui fait
eſtat de tromper les ſimples, & qui abuſeroit s’il luy
eſtoit poſſible, de l’auctorité des Souuerains, & de
la bonté & facilité de la plus grande Reyne du mon¬
de, eſſaye par tous les mauuais artifices dont ſon eſ¬
prit eſt capable, d’eſtablir dans vne des premieres
Charges de la Iuſtice, celuy qui ne fit iamais raiſon à
ſes Creanciers; propoſe pour le maniement des Fi¬
nances celuy qui en eſt le diſſipateur, & en vn mot
vante pour le gouuernement & la reforme de l’E¬
