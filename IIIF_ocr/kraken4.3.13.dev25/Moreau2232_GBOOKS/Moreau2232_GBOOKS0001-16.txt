1
fans, I’eſpere qu’elle connoiſtra clairement
 que s’il eſt deſpourueu des conditions que doit
auoir vn bon pere de famille, il a encore moins
celles que requiert l’Office d’vn luge, & d’vn
Iuge Souuerain, & qui eſt le Chef d’vne Com¬
 pagnie la premiere & la plus Auguſte du Ro¬
y aume. Ie ne m’arreſte pas dauantage, SiB,
à faire remarquer à Voſtre Majeſté ce defaur,
ie dis cette moleſſe, & cette affection aueugle
& idolatre qu’a Matthieu Molé à̀ l’eſgard de ſon
aiſné, qui eſt pourtant tres-conſiderable en luy,
en la qualité meſme de Magiſtrat & de Premier
Preſident, eſtanc vray de dire que ce fils eſt l’a¬
me de ſon pere, ou pluſtoſt le Demon qui le
poſſede, & quile meut & le pouſſe à̀ entrepren¬
dre, &aà̀ faire toutce qu’il veut, tout le monde
eſtant teſmoin que le procedé calomnieux &
rout à fait damnable, dont ce meſchant hom¬
me ſe ſeruit il n’y a pas long-temps, non ſeule¬
ment pour perſeeuter l’innocence d’vn Conſeil¬
ler & d’vn Preſident ſes Confreres, mais pour
perdre encore vn grand Prince & le Coadju¬
teur de Paris, luy fut ſuggere par cét eſprit per¬
nicieux, auquel le pere ſe laiſſa enfin aller, quoy
que preſſeé́ des remords de ſa conſcience & de la
crainte de ce qui en pourroit arriuer; il luy re¬
petat ces mots: Vous me pendrez Champlatreux,