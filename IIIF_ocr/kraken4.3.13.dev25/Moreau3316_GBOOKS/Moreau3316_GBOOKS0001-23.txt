20 Remonſtrance faite au Roy
& ſans en eſtre ſollicitee que de ſa propre bonté,
elle a fondé neantmoins vne bonne partie de ſon
eſtime ſur l’approbation vniuerſelle qu’il auoit ac¬
quis dans noſtre Corps: & quoy que ſa vertu & ſa
doctrine ne fuſſent pas moins connus de voſtre Ma¬
jeſté, que les qualitez de ſon illuſtre ſang, elle a
eſteé neantmoins confirmee par la voix publique du
Clergé, qu’elle ne pouuoit faire vn choix plus vtile
à l’Egliſe. Voſtre Majeſté auoit donné́ aux larmes
de la derniere Aſſemblee ſa protection pour le reſta¬
bliſſement de feu Monſieur l’Eueſque de Leon:
elle a voulu que celle-cy luy deuſt ſon ſucceſſeur,
en preuenant meſme ſes prieres.
Que le Ciel, Sis, beniſſe voſtre Regne ſi
ſaintement commencé par le bien que vous auez
fait iuſques à preſent à l’Egliſe: & comme nous
voyons voſtre minorité expirer auec tant d’appa¬
rence de felicité & de tranquillité pour la France,
par l’vnion de toure la Maiſon Royale; nous allons
dans nos Egliſes offrir au Ciel nos ſacrifices & nos
prieres pour l’heureux commencement de voſtre
majorité, & demander à Dieu qu’en meſme temps
que les loix de l’Eſtat vous mettront en main le gou¬
uernail de ce Royaume, il verſe dans voſtre eſprit
les lumieres neceſſaires pour nous regir, & faſſe
couler dans voſtre cœur les vcrtus pour le vouloir
bien faire.
Le reſpect, la reconnoiſſance & l’amour que
vous aurez toute voſtre vie pour la Reyne, à̀ qui
 voſtre Majeſté ne doit pas moins pour les ſoins de