par Monſeigneur de Comenge. 1651. 13
ny meſler leurs prieres auec les leurs; & ils veulent
nous produire ceux qui ſont les Miniſtres ordinaires
des Sacremens, & portent à Dieu les prieres & les
vœux de tout le peuple. Le meſme Concile d’Elibe¬
ris, que ie viens de citer, deffend d’admettre à̀ la Cle¬
ricature ceux qui auront eſté affranchis par des mai¬
ſtres infideles, à cauſe de la grande dépendance
qu’ils auroient de leurs bienfaicteurs; & nous ſerons
obligez, non ſeulement d’ordonner, mais de faire
Paſteurs ceux qui tiendront tout leur bien, des en¬
nemis de l’Egliſe. Il n’eſt pas beſoin, SIRE, de
m’eſtendre dauantage ſur ce ſujet. Voſtre Majeſté
en connoiſt aſſez l’importance. Nous la ſupplions
d’ordonner à ſon Conſeil d’eſtre fauorable à la Reli¬
gion. Le Parlement de Paris a deſia maintenu Mon¬
ſieur l’Eueſque de Chartres contre cette injuſte pre¬
tention des Proteſtants de ſon Dioceſe: Que voſtre
Majeſté acheue s’il luy plaiſt cet ouurage pour tou¬
te l’eſtenduë de ſon Royaume; & par vne Declara¬
tion generale mette à couuert les Egliſes de toutes
les Prouinces qui demeurent encore infectees du
venin de l’hereſie. La Religion attend de vous cette
protection, Se, & ſe refugie dans voſtre ſein, où
elle eſpere trouuer vne entiere deffence des inte¬
reſts de noſtre Maiſtre Iesvs-CHRIST, duquel les
ennemis triomphent, & nous inſultent auec vn
mépris inſolent quand voſtre Majeſté leur accorde
quelque choſe de leurs pretentions.
Apres auoir repreſenté à voſtre Majeſté, SIRE,
les ſujets de douleur qu’a l’Egliſe à l’égard de ſes
B ij