par Monſeigneur de Comenge. 1651. 3
que tres-ſagement conduite juſqu’à preſent par les
admirables ſoins de la Reyne, n’ayant pû neant¬
moins euiter de reſſentir quelque agitation dans
l’Eſtat, a veu noſtre Corps ineſbranſlable dans la
fideliteé́ que nous luy auons juree: & comme nous
auons l’honneur d’eſtre ſucceſſeurs des Apoſtres,
nous nous ſommes inuariablement attachez à leurs
maximes, dont l’vne des principales eſt d’obeir à nos
Rois, parce que Dieu le veut, comme parle Saint Pierre,
& de ne reſiſter jamais aux puiſſances legitimes, de peur
d’eſtre deſobeiſſans aux ordres du Seigneur qui les a eſtablis,
ſelon la doctrine du grand Apoſtre des Nations.
Nous nous ſommes aſſemblez, Sie, dans ces pen¬
ſees, comme nous le proteſtaſmes d’abord à̀ voſtre
Majeſté, nous auons continué dans cet eſprit, &
nous venons maintenant vous aſſeurer que nous
nous ſeparons auec la reſolution de demeurer toû¬
jours vnis par le deſſein d’vn ſeruice inuiolable.
Nous ſouhaitterions, SIRE, n’auoir rien plus
aà dire à voſtre Majeſté; & apres les aſſeurances de
noſtre fidelité, nous retirer, pour ne l’importuner
pas dauantage: mais nos maux ſont trop grands
pour les cacher & le Fils de Dieu ſouffre trop
dans l’Egliſe de France, pour nous taire. Nous
deuons ce ſeruice à l’Eſpouſe de Iesvs-CH1sT,
qui eſt la noſtre, de vous deſcouurir les playes qu’el¬
le reçoit dedans voſtre Royaume: & voſtre Majeſté
luy doit l’application des remedes qui ſont entre ſes
mains; les Rois, ſelon la parole d’vn Prophete, eſtant
les veritables medecins de leurs Eſtats.
A ij