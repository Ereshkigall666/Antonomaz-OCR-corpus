par Monſeigneur de Comenge. 1651. 11
& qui a droit de desheriter ceux qui l’abandonnent,
& qui renoncent à l’amour & au reſpect qu’ils luy
doiuent. Seroit-il juſte, SiRE, qu’elle fiſt auan¬
tage à ceux qui la déchirent & diuiſent ſon corps, au
prejudice de ceux qui luy ſont obëïſſans & fideles?
Mais auec quel front ces Meſſieurs peuuent-ils ſou¬
ſtenir ce droit? eſt-ce pour en tirer eux-meſmes
quelque auantage, ou pour en faire à l’Egliſe? S’ils
ont la penſee du premier, nous ne pouuons eſperer
de leurs mains que des ſimoniaques: s’ils ont deſ¬
ſein de procurer le ſecond; ce ſera, ſans doute,
ſelon leur creance: & ainſi, ils ne nous donne¬
ront que des perſonnes qui entreront dans leurs
maximes, & eſtabliront leurs erreurs par leur do¬
ctrine, ou par leur ignorance & leur foibleſſe n’en
pourront pas empécher le progrés: & voſtre Maje¬
ſté́ void le peril pour l’Egliſe. Car de croire qu’ils
ayent deſſein de nous donner effectiuement de
bons Paſteurs: comme ils ne conſiderent l’Egliſe
Romaine que comme la Babylone & la Synagogue
de Satan;(ce ſont les glorieux attributs dont ils
honnorent l’Eſpouſe du Fils de Dieu il faudroit
qu’ils fuſſent conuaincus d’impieté dans leur party.
Ils nous regardent, SirRE, comme des idolâtres:
peuuent-ils ſe meſler de nous donner des Sacrifica¬
teurs, ſans entrer en part de noſtre idolatrie?
Dans le temps de l’Egliſe naiſſante, & lors qu’elle
eſtoit encore contrainte de voir la pluſpart de ſes en¬
fans meſlez auec ceux qui faiſoient profeſſion du Pa¬
ganiſme; il y auoit de certains biens dont on ne pou¬
B ij