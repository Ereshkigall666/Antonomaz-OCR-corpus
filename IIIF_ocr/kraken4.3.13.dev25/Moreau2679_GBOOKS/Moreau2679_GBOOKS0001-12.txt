vouloit perdre la France, & ſe rendre recommandable
par ſes meſchancetez; ne pouuons nous pas dire que
vous auez plus fait que tous les autres, puis que vous
ſeul auez abbaiſſé l’orgueil de ce ſuperbé, & l’auez mis
en eſtat de ne nous pouuoir plus faire de mal: auſfi
eſtes vous l’Oingt de Dieu, comme Dauid, & tandis
que vous ſerez victorieux de vous meſme, vous triom¬
pherez touſiours des ennemis de la Couronne..
Apres la defaite de Goliath, Dauid retournant glo¬
rieux de la bataille, les Dames de la ville rauies égal¬
lement, & d’vne victoire ſi ſignalée, & de tant de per¬
fections qui eclattoient en ſa perſonne auec eſtonne¬
ment, joignant leurs voix aux doux accords de leurs
Luths, commencerent à chanter; A d verireé Saol en
a deffait mi, mas Dauid en a dcfait dix mil, & les vi¬
coires de l’vn ne ſont nallemet comparables à cedes de
’are. Ce diſcours anima tellement Saul, qui d’ail¬
leurs eſtoit abandonné de Die, qu’à l’inſtant meſme
il iura la perte de Dauid, & commanda meſme à ſon fils
Ionathas, que l’on chercha tous les moyens de le met¬
tre à mort. Dauid n’eſt mal-heureux qu’à cauſe qu’il
eſt vaillant, & il n’eſt perſecuté qu’à cauſe qu’il eſt che¬
ry. Dauid s’enfuit? Il eſt pourſuiuy de Saul? Il ſe reti¬
re dans vne ville? Saul l’aſſiege, & ne ſe ſoucie pas de
la perdte, pourueu que Dauid periſſe. Dauid a aſſez
de generoſiteé pour ne pas oſter la vie à Sanl, qui cher¬
che la ſienne, bien qu’il ſoit en ſa diſpoſition; & Saul
apres mille proteſtations de luy pardonner, a neant¬
moins aſſez de laſcheté pour ne le pas faire. Enfin, Saul
eſt tellement enragé contre Dauid, qu’il ayme mieux
renuerſer tout ſon Empire, que de le laiſſer en repos;
& ſon imagination aueuglée luy perſuade qu’il ne ſera
iamais ny heureux, ny abſolu, tandis que Dauid viura.
Mons i cn v , voila ce me ſemble vne parfaite
idée de ce qui s’eſt paſſe, & ſe paſſe tous les iours en.
voſtre perſonne. Lors que Paris ſe viſt triomphant ſous


3