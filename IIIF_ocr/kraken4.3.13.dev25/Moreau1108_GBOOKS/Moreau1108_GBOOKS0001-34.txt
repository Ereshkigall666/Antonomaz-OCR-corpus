35
Maieſté Catholique, de leurs longueurs, de
leurs contrarietez, de leur dizette, d’argent,
& de ce que le ſecours eſtoit donne lors qu’on
n’en auoit preſque plus affaire. La il en de¬
couure la cauſe, qui tendoit à faire vn Roy
qui fut de la maiſon d’Auſtriche, où de te¬
nir la France touſiours dans la diuiſion, pour
en auoir la meilleure partie. Ce que ſça¬
chant le Duc de Mayenne, declare haute¬
ment qu’il ne vouloit pas ſouffrir ceſte ty¬
rannie.
 Ceſte declaration fut cauſe que les Eſ¬
pagnols n’enuoyerent qu’vne partis du ſe¬
cours à regret, & qu’ils s’amuſerent à trait¬
ter auec les particulieres & les Peuples.
Le Duc de Mayenne cherchant vn reme¬
de à̀ ce mal public, tient les Eſtats de ſon
party, leſquels aſſemblez, les Eſpagnols y
propoſerent de faire vn Roy de la maiſon
d’Auſtriche: propoſition qui s’accordoit à ce
qu’il en auoit deſia deſcouuert, ou au deffaut
de celuy-la, vn de la maiſon de Lorraine,
pour luy donner l’Infante. Le Duc de Ma¬
yenne ne s’oppoſa pas ſeulement à l’vne & à
l’autre de ces propoſitions, mais encore rei¬
1
