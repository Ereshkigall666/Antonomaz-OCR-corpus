deux ſortes d’ambition, l’vne qui eſt loüable, ſans artifice, &¬
ſans fraude: l’autre qui eſt trompeuſe & pleine de malice; &
ceux qui s’en ſeruent au iugement de S. Auguſtin, ſont ſem¬
blables à ces hommes fourbes, qui ſous la peau d’vne brebis
cachent le naturel, & les brutalitez d’vn loup deuorant.
En matiere de vices ceux qui ne ſe monſtrent point, ſont plus
abominables que ceux qui paroifſent. Et certes qui ne dete¬
ſtera pas dauantage les flateries couuertes dont Meſſala
vſoit enuers Tibere, que toutes celles que le Senat em¬
ployoit pour n’encourir pas l’indignation de ce Prince: la
meſchanceté qui marche à deſcouuert par vn chemin battu
n’eſt qu’vn ſimple mal;celle qui va par vne route deſtournée,
& quis’eſcarte du chemin ordinaire eſt vne double ḿchan¬
ceté, & apres tout il n’en eſt point de plus ſignalée, ny de
plus dangereuſe que celle qui taſche de ſe couurir du man¬
teau de la vertu, ou du voile de la pieté: Comme celuy-là eſt
beaucoup plus meſchant que les meſchans meſmes, qui veut
qu’on le croye bon. Ainſi aymer la pompe des maiſons,
la magnificence des habits, le nombre des valets, les actions
gonereuſes, les entrepriſes honorables, la faueur du Prince,
ſont les chemins les plus communs que les moins ambitieux
tiennent. Mais meſpriſer ce qui eſt en eſtime? blaſmer ce
qui eſt loü̈able? ne tenir pas meſme conte de l’honneur, c’eſt
marcher ſur les pas de la plus haute ambition qui ſe puiſſe
imaginer: le defaut ſouuent n’a pas moins d’arrogance que
l’excez? & ſelon la penſée de S. Auguſtin, s’il y a des riches
méconnoiſſans, il y a des pauures blaſphemareurs. Nous en
voyons, ditS. Hieroſme, qui ſont ſi aueuglez qu’ils cherchent
de la vanité iuſques dans la pouſſiere, le ruſtique habit de
ceux de Sparte tenoit quelque choſe de la ſuffiſance,au rap¬
port d’Ariſtote: ne t’approche point de nous auec tant de
gloire, dit autre fois Socrate à vn certain, qui eſtant en mau¬
uais equipage faiſoit parade de ce qui eſtoit de plus deſchiré
ſur luy. Le ſage Philoſophe, & le veritable Stoique deteſte
la ſaleté aux habits, l’aduerſion que l’on peut té́moigner pour
l’argent, & autres vaniteés feintes qui ſont ſorties de l’eſcole
de cette ambition pernicieuſe. En effet, fuyr ce que les meil¬
leurs eſprits recherchent, fouler aux pieds les biens que les