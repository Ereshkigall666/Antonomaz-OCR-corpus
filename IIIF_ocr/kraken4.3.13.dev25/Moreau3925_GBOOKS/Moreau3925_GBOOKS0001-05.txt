6
qu’elle n’eſt point deprauée nous apprend que la Royauté
eſt le comble de tout le bon-heur qui puiſſe iamais arriuer
aux hommes; que la fortune n’a rien au delà où elle puiſſe
eſleuer perſonne: & que le deſir d’eſtre au deſſus de la plus¬
part des choſes humaines ſoit l’vne des plus glorieuſes mar¬
ques de l’excellence de celuy qui ioüyt de cét auantage; il
s’enſuit que le Courtiſan eſt tres-genereux, tres-éclairé, &
tres-raiſonnable qui recherche la familiarité́ des Princes,
puis qu’ils ſont le cœur & l’ame de la vie ciuile, le ſeul bien
où tous les hommes aſpirent; le but de toutes leurs preten¬
ſions, la fin de toutes leurs eſperances. Comme le centre de
toutes choſes eſt celuy duquel elles peuuent receuoir leur
plus grande perfection; comme la Lyre n’eſt parfaite qu’en
ce qu’elle reſonne parfaitement; que la langue eſt defſfe¬
cueuſe ſi elle n’eſt bien organiſé́e; de meſme le Courtiſan
eſt moins genereux qu’il ne doit eſtre, s’il ne met toute ſa
gloire à bien ſeruir ſon Prince, & ſe rendre recommandable
aupres de luy par le merite de ſes grandes actions.
Vous me drez peut eſtre que de s’aſſujettir à la ſuite des Roys
eſt vne marque infaillible de noſtre ambitiõ̃ deſreglée plûtoſt
que de noſtre iugement, &des reliques du peché d’Adam qui
ne fut pas ſi-toſt né́ qu’il ambitionna d’eſtre Dieu, & de pe¬
netrer ſes ſecrets: à̀ cela ie vous reſponds, que ſi c’eſt vne
eſpece d’ambition que de ſuiure la Cour, qu’aueec plus de
raiſon on doit eſtimer ambitieux celuy qui fait vaniteé́ de
meſpriſer la faueur des Grands, & de ſe monſtrer peu affe¬
ctionné à leur ſeruice. En effet, dt Plutarque, commedla
plus parfaite ambitiõ̃ eſt de ne ſe ſouſmettre à perſonne, bien
que ſa condition, ou ſa naiſſance l’eſleue infiniment au deſ¬
ſus de nous: comme le plus dangereux orgueil, dit ſaint Ber¬
nard, eſt le deſir d’eſtre eſtimez humbles: ainſi nous pou¬
uons dire que le genereux Courtiſan qui fait la Cour à ſon
Prince, eſt moins a mbitieux & auec moins de laſcheré que
celuy qui fuyt l’approche & l’abord des Roys, crainte de ſe
ſouſmettre à leur obeyſſance, & de leur rendre iournelle¬
ment des deuoirs. Les grands courages n’ont d’autre but que
l’honneur & la vertu, & ils n’attachent leurs penſeées qu’aà̀ la
gloire du Souuerain qu’ils reſpectent. Ie ſç̧ay donc qu’il y a
1