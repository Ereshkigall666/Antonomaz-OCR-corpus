autres paſſionnent, & les croire indignes de nous? les repu¬
ter moindres que noſtre merite? s’imaginer que les autres
manquent de iugement, ou qu’ils ne connoiſſent pas la va¬
leur des choſes:faire profeſſion de vouloir tenir tout le mon¬
de pourbuſe ou pour ignorant; c’eſt auoir vne ame bien al¬
tiere & bien vaine. Mais auoir honte de iuger des choſes in¬
finiment releuees ſelon la grandeur qu’elles poſſedent en el¬
les- meſmes, c’eſt la preuue aſſeurée d’vne arrogance inſup¬
portable. Le genereux Courtiſan ne ſe contente pas ſeule¬
ment de n’eſtre point ambitieux, il en abhorre le vice & le
nom meſme; comme le Palais de Ceſar ne deſire pas ſeu¬
lement d’eſtre eſloigné de toute, infamie, mais il veut encors
l’eſtre de tout ſoupçon. Non non, le Courtiſan qui a de la
conduite iugera en luy-meſme que le monde n’a rien de plus
eſtimable que le throſne?que tous les threſors de la fortune
ne luy peuuent eſtre comparez? que la Royauté eſt le com¬
ble de l’excellence humaine; & que tout ce qui a vn pouuoie
abſolu ſur les hommes tient de la Diuinité. Ainſi ne ſe pas
ſoucier des bonnes graces du Prince eſt vne marque ou de
meſpris, ou de hayne; ou au moins d’indifference, & vn té¬
moignage que le Courtiſan qui agit de la ſorte a peu de con¬
duite, de iugement, & de vertu, ou au contraire celuy qui
eſt genereux, ſage, & affectionné àſon Prince, preferera toû¬
jours le bien de l’Eſtat à ſon propre auancement: & renon¬
çant à tous les objets qui peuuent animer ſa paſſion, ou cor¬
rompre ſa Conſcience, deſgagé des intereſts, ou des motifs
qui pouſſent les autres à la Cour: il s’y trouuera courageuſe¬
ment dans l’eſperance que ſa vertu, & ſes belles acions don¬
neront de l éclat à vne Couronne de qui les moins genereux
n’attendenr que des recompences.
Mais ce n’eſt pas aſſez que le genereux Courtiſan ſoit entré
dans la Cour par la porte de ſapropre vertu, c’eſt peu de cho¬
ſe qu’il y paroiſſe comme vn Aſtre éclarant, qui tépand & qui
communique par tout la ſplendeur de ſes rayons. Il eſt neceſ¬
faire encor qu’il cherche les movens de s’y conſeruer, & que
le Palais du Prince qui bien ſonuent a plus d’adorateurs que
de veritables Miniſtres, ne ſoit pa priué d’vn tre ſor ſi eſtima¬
ble & ſiauantageux à l’Eſtat. Le diuin Platon eſtoit d’auis que
 celu y