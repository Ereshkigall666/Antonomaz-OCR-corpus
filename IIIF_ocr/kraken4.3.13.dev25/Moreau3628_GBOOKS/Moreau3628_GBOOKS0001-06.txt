de M. le Prince de Conty auec Mademoiſelle de
Chevreuſe ſa fille.
En effet, M. le Prince ne pouuoit plus ſe dé¬
dire de cette condition onereuſe à laquelle il s’e¬
ſtoit engagé auſſi bien que pluſieus autres pour
le recouurement de ſa liberté: il eſtoit donc
comme neceſſité à les ſubir toutes, ou bien il
luy falloit rompre ce coup d’authorité qui
mettot les Frondeurs en pouuoir de tout exiger
de luy.
Il fut donc obligé d’eſtre contraire à leurspro¬
cedures, & de ſolliciter ſon Alteſſe Royalle à
prendre ſes intereſts, luy faiſant connoiſtre de
quelle importance eſtoit l’eſtabliſſement de ce
nouueau Miniſtre.
 La Cour, & les Miniſtres du Cardinal ne
manquerent pas auſſi toſt de prendre tous leurs
auantages en cette occaſion, relaſchant volon¬
tiers eén faueur des pourſuittes de M. le Prince,
ce qu’ils firent aà̀ trois fins; pour modere le pou¬
uoir des Frondeurs qui leur a eſté touſiours ſuſ¬
pet; pour faire voir à M. le Prince qu’ils luy
vouloient donner toute ſorte de ſatisfaction; &
pour ſe plaindre en ſuitte à tout le monde de ce
qu’il luy falloit tout accorder, aſin de décrier
la conduite de ce Prince, pretendans par là re¬
tenir toute la force de l’authorité en rabaiſſant
B