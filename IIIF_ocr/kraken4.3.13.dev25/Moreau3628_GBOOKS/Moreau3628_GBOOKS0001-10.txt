danger ſi euident.
 Pendant que l’on ſe broü̈illoit par ces intri¬
gues, les creatures du Cardinal ſe fortifioient
dans le Conſeil, & retenoient touſiours toute la
force de l’authorité en faueur de leur maſtre’dont
l’eſprit re gnoit auſſi abſolument que iamais dans
l’Eſtat, bien qu’il en euſt eſté eſloigné par arreſt
du Parlement..
Le prodigieux aduancement des ſieurs le
Tellier & Seruient, la violence de leurs Con¬
ſeils qui portoient tout à l’extremité leur har¬
dieſſe à tousentreprendre, apporterent de
nouueaux troubles dans les eſprits d’vn chacun.
madame de Chevreuſe apprehendoit qu’ils ne ſe
rendiſſent trop puiſſants aupres de la Reyne, ce
qui ne pouuoit apporter que de la diminution
au pouuoir qu’elle pretendoit donner à ſon par¬
ty, d’ailleurs l’authorité que le Cardinal ſe con¬
ſeruoit encor dans le Conſeil luy eftoit inſup¬
portable, outre qu’elle eſtoit contraire à l’eſta¬
bliſſement de monſieur de Chaſteauneuf, &
renuerſoit l’eſperance que . le Coadiuteur auoit
d’eſtte bien toſt Cardinal. Enfin le retour de ce
minſtre qu’ils auoient chaſſe leur ſembloit fa.
tal, en ſorte qu’ils n’euſſent rien obmis pour l’em¬
peſcher.