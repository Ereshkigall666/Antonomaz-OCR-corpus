14
 Enfin le Parlement entier qui a teſmoigné tant
de vigueur pour la deffence de la Liberteé Publi¬
que, a porté ſa parole au Roy par ſes Remonſtran¬
ces, de la jnſtice qu’il trouue dans les demandes &
dans les pourluites de onſieurle Prince; ces cau¬
tions ſans reproche, n’auront-elles point d’effica¬
ce, & ne perſuaderont-elles pas aux moins éclai¬
rez, que l’entreprle de onſieur le Prince ne
peut auoir du pire, ſans que toute la France en
 ſouffre la peine; puis qu’il en deffend generale¬
ment les intereſts, & que ſon party ne peut eſtre
ruiné ſans que tout le Royaume participe à cette
perte?
Voyant qu’il y en a encores d’aſſez ſots pour
ſe laiſſer vaincre par les faux bruits que les mMaza¬
rins ſement contre Monſieur le Prince, & que ſa
mal-heureuſe caballe preuault la foy de tout ce
qu’il y a de Princes du Sang & d’autres bons Fra¬
cois; il me ſemble que ſç̧achant que les premiers¬
nous doiuent eſtre en horreur pour les maux
qu’ils nous ont faits ſouffrir, & la foy des derniers
nous eſtant ſi cognü, il n’y doit point auoir dore¬
nauant vn homme digne de viure, qui ne doi¬
ue ſuiure le ſentiment des perſonnes qui ont don¬
né de ſi belles marques de leur affection pour les
peuples. Le teſmoignage ſeul de Monſieur le Duc
d’orleans & de Monſieur de Beaufort deuroit
rellement eſbranler les eſprits des gens de bien,
qu’il n’y en euſt pas vn qui ne fit gloire de perdre