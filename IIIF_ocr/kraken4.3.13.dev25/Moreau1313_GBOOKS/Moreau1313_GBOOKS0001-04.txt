  ar
gps
eS
L’EXACTE RECHERCHE DES
deſordres que la mauuaiſe Cônduitte de Mon¬
ſieur le Prince à cauſé dans l’Eſtar, depuis ſa
Liberté juſques à ſa Retraitte;
 Et nottamment tous les maux que ſon Voyage de Bor¬
deaux, & ſon Armement nous font des-ja ſouffrir,
& ceux qu’il nous ſera encores eprouuer, s’il tient
 la meſme Conduitte.¬
J’On a touſiours connu tant d’eſclat dans la
Lverité des choſes, qu’elle n’a jamais ſoufſert
que le deſguiſement ou la fauceté luy ayent, par
des ſuppoſitions contraires aà̀ la certitude de ſon
eſſence, ſi peu deſrobe cette belle qualité, que
bien-toſt apres elle n’ait fait paroiſtre les brillants
de ſa clarté auec tant de ſplendeur, que toutes les
conſpirations qu’on a peuformer pour la deſtrui¬
re luy ont eſté touſiours plus aduantageuſes, que
ſi l’on n’auoit rien entrepris ſur ſon pouuoir; Elle
ſe rit de ſes ennemis, & n’a accouſtumé de ren¬
uerſer les efforts de ſes aduerſaires, qu’en leur
donnant ſeulement le temps de reconnoiſtre que
c’eſt en vain que l’on taſche de luy vouloir yſur¬
per ce qu’elle a d’inſeparable d’auec ſoy meſme;