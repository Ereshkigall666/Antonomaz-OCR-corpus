10
Iuillet dernier, Monſieur de la Coſte Preſident, & onſieur de
la Martiliere Conſeiller au Parlement de Grenoble, auec on¬
ſieur de la Colombiniere Procureur general audit Parlement,
 ont eſté choiſis pour faire l’inſtruction duProcez: Leſquelss’e¬
ſtans tranſportez à Lion au Chaſteau de pierre enciſe, afin d’y
interroger ledit ſieur Mareſchal: il leur auroit auec reſpect ré¬
pondu le Lundy26 Aouſt i6̃47. qu’il ne les pouuoit reconnoi¬
ſtre pour ſes Iuges, d’autant que comme Vice-Roy, il ne deuoit
rendre compre de ſes actions qu’à Dieu, & à la ſeule perſonne o
du Roy, ou de la Reine Regente ſa Mere: & que pour ſes autres
actions le Parlement de Paris en pouuoit ſeul connoiſtre, com¬
me ayant l’honneur d’eſtre Duc, & Offieier de la Couronne:&
eſtant Gentil-homme né, domicilié & priſonnier dans le Reſ¬
ſort dudit Parlement, qui eſtoit deja ſaiſi de l’affaire.
Ce Declinatoire eſt dans les formes:mais le Conſeil de Mon¬
ſieur le Mareſchal de la Morhe ne dourant pas, qu’aucuns ne
trouuent peut-eſtre eſtrange: qu’vn Vice-Roy refuſe en ce
Royaume de refpondre deuant lesParlemens, qui ſont Iuges de
tous lesſujets du Roy, de quelque qualité, & condition qu’ils
puiſſent eſtre: croit neceſſaire & expedient de maintenir &
prouuer la verité de cette propoſition.
 Voicy la premiere fois que fa queſtiõ̃ s’en eſt preſentée, ne ſe
trouuant point aux regiſtres de tous les Parlemens de France,
qu’on y ait fait le Procez à̀ des Vice-Rois. Leſquels agiſſdts auec
vne authorite Souueraine, cõme ils font, ne ſõ̃t nõ plus obligez
de rendre compte de leurs actions, que les Cours Souueraines
de leurs Arreſts, quelques Requeſtes Ciuiles, moyens de caſſa¬
tion, & propoſition d’erreur qu’on puiſſe alleguer contre leurs
Iugemens: Seulement quelque fois les Rois deſirent que les
motifs leur en ſoient enuoyez. De meſme lesVice-Rois ne peu¬
uent non plus eſtre recherchez de leur conduite & vſage de la
puiſſãce Souueraine, de laquelle les Rois leurs Maiſtres leur peu¬
uent neantmoins demãder raiſon: Il n’y a que le ſeul cas de per¬
fidie contre leurs Maieſtez qui les rende iuſticiables. Les preu¬
ues de cette prerogatiue ſont ſi concluantes qu’eſtãt bien con¬
ſiderées on ne les mettra pas entre les nouuelles iuriſprudẽ̃ces.