9
dix Louis d’or pour le paſſage de Maxarin aux Enfers, quoy
que les autres ne lui donnaſſent qu’vn denier: & que Cerbete
le Chien à trois guenules le houſpilleroit d’vne diable de ſorte
auec ſes ratteliers de dents:(& ce qui me mit de meilleure hu¬
meur pour reſpondre pertinemment à ce bouffon d’Italien)
que le Cardinal de Richelieu auoit eſte ramené deuant letri¬
bunal des trois Iuges, pour y reuoir ſon  procez, & eſtre
chaſtié d’vn peché ſecret, qui auoit eſté paſſe par deſſus à ſa
premiere condemnation. Ce peché, diſoit-il, eſtoit vneva¬
nité qu’il auoit eu de ſe procurer pour ſucceſſeur vn gaſte¬
tout, afin que ſa conduitte dans leminiſterefuſt loüée & re¬
gretté́e apres ſa mort, & que Minos aiant fait connoiſtre que
cela eſtoit plein d’amour propre, & par trop preſudiciable au
bieu public, auquel nous deuons poſtpoſer toutes ſortes d’in¬
terefts, l’auoit condamné pour ce peché aà̀ demeurer encore
attache 25. ans5. mois & dix iours a ſonpurgatoire du Mont
Caucaſe.
 Cette deruiere penſée, comme plus raiſonnable, m’aiant
adoucy l’Eſprit, que ſa gauſſerie auoit irrité. Ie luireſpondis
ſerieuſement que toutes ces agreables fictions, monſtroient
bien que les Italiens portent leur Eſptt ſur le deuant de la
teſte, puis qu’ils ſont ſi habiles ̀ inuenter, toutesfois que l’ex¬
perience nous faiſoit tous les iours ſentir à noſtre dommage
que toutes leurs inuentions eſtoient forgées daas la bouti¬
 que de Phalaris pour nous tourmenter, que les Banquiers qui
s’introduiſirent en I’rance du temps de Catherine de Medi¬
cis auoient fourni à nos Maltottiers mille ſtratagemes pour
6puiſer le ſang & la bourſe du paunre peuple, qui gemit aà̀
preſent de tous les coſtez: Que Mazarin auoit eſté dans ce
meſtier plus habile que tous les autres, & qu’aiant reduit les
moins aiſez à brouter l’herbe, il auoit ruiné les mediocres,
 & noſtre plus floriſſante Nobleſſe. Que les plus grands & les
 mieux intentiõnezcomme les Ducs de Beaufort, & de Lon¬
 gueville, & le Mareſchal de la Mothe, & les deux freres de
Conde, & de Conty, il Ies auoit abuſant de l’enfance duRoy,
 de la bonté de ſon A. R. tortionnairament empriſonuaez,
& pouſuiui leurtotale ruine.
4