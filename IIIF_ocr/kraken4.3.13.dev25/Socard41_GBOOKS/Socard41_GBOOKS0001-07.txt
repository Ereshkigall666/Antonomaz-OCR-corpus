dame la Ducheſſe de Beufort, & Monſieur Damerual, leſ¬
quels n’ont iamais habité enſemble; car s’il y euſt eu Maria¬
ge qui euſt ſubſiſté vn ſeul moment, il n’auroit pas eſté au
pouuoir, ny de l’Official d’Amiens, ny de quelqu’autre hom¬
me que ce ſoit de le rompre: le Mariage elt vn point indiui¬
ſible qui ne ſe peut ſeparer; ſi celuy pretendu, entre Mon¬
ſieur Damerual & Madame la Ducheſſe de Beaufort a eſté
nul poſterieurement aà̀ la Sentence de l’Official, il l’a eſté dés
ſon origine; & s’il n’y a point de nullité en ſon origine, il
doit auoir ſubſiſté iuſques au decés de l’vn des deux con¬
ioints, & partant le meſme defaut qu’elle ſuppoſe en la naiſ¬
ſance de Monſieur ſon Frere, ſeroit en elle meſme.
Mais ce n’eſt pas aſſez de démonſtrer que Madame d’El¬
beuf n’eſt pas plus capable que Monſieur ſon Frere de la
ſucceſſion de Madame la Ducheſſe de Beaufort, ſi l’onne
iuſtifie que ce qu’elle y a de droit ne luy eſt venu qu’en con¬
ſequence de celuy donné à Monſieur le Duc de Vandoſme,
 & ſans preiudice des aduantages d’aiſneſſe.
Pour preuue l’on met en fait, & il eſt certain, que ſi
Madame d’Elbeuf a quelques Titres pariculiers qui la
rendent habille à cette ſucceſſion, ſoit Commiſſions ex¬
pediées pour l’adminiſtration des biens delaiſſez par feuë
Madame de Beaufort; luſſion ſur icelles, ou autres Lettres,
ils ſont communs ou conſormes & relatifs aà ceux premiere¬
ment expediez à Monſieur le Duc de Vandoſme: & ne
font que pour la part & portion qui peut apartenir à Ma¬
dame d’Elbeuf, ſelon la Couſtume des lieux où les biens
ſont ſituez; ce qui eſt vne reſerue en faueur de l’aiſné, pour
le droit & preciput qui luy eſt acquis, & qui luy a tou¬
jours eſté deſtiné. Et de fait, la plus conſiderable Terre que
Madame la Ducheſſe de Beaufort ait poſſedée, a eſté celle