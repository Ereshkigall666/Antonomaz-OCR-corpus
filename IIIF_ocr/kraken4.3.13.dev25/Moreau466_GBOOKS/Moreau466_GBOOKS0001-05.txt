pour ſe rendre plus fort, il ſe monſtre ſi
puiſſant à meſure qu’il paroiſt au iour qu’il
fait deſeſperer du remede, ou s’il s’en treu¬
ve encor quelqu’vn il s’efforce de le dé¬
truire, ou d’en empeſcher l’application, où
bien aà̀ force de la retarder la rendre tout
à fait jnvtile. Ce qui fait qu’il eſt domma¬
geable à pluſieurs, c’eſt qu’il ſe ſert de
Ijgnorance & de la credulité des vns pour
s’agrandir & du faux zele des autres pour
ſe maintenir en l’Eſtat ou il eſt parvenu à
la faveur de ces deux vices.
Le Peuple dont l’eſprit ſimple & credu¬
le eſt capable de toute ſorte d’Impreſſions,
ſe laiſſe facilement ſurprendre par l’appa¬
rence de quelque choſe qui le flatte en
l aveuglant, & les malicieux qui le trom¬
pent ſe plaiſent à le jetter dans l’erreur apres
qu’ils ſe ſont laſchement précipitez eux¬
meſme, & croyent rendre leur crime jmpu
ny par la multitude des criminels qui le font
paſſer pour vne vertu: mais ô aveuglement
pernicieux! les miſerables ne voyent pas
qu’ils ſe font eux-meſme vn chaſtiment
par l’opiniarreté qu’il font paroiſtre à̀ con¬
tinuer leur faute..

Ie