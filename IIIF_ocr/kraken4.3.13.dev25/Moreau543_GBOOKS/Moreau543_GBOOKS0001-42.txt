33.
meunaneantmoins quatre cens & plusſur la place, & voſtre Due
de Beaufort euſt eſté du nombre s’il n’euſt eſté monté ſur vn che¬
ual, à qui il doit ſon ſalut par ſa fuite.
Le Roy croyant ſa preſenceneceſſaire prés de ſonarmée, quit¬
te Saint Germain & s’en rerourne à Melun. Pendant le ſeiour
qu’il y fait; i ſe paſſe pluſieurs occaſions entre les armées. Celle
des Eſpagnols eſt attaquée dans la ville d’Eſtampes, le Duc de
Lorraine vient au ſecours, vous ſçauez qu’ll eſt ennemy de la
France, & quis’eſt ioint aux Eſpagnols. Et nonobſtant c’eſt vne
ioye parmy vous, que de le voir à Paris. L’on y allume des lan¬
ternes aux feneſtres pour marquer la réiouyſſance publique. L’on
crie, Vsue le Duc de Lorraine, vous preuez communiquarion auec
ſon armée, vous la voyez chargée des dépoüilles des François,
des lareins & des brigandages qu’elle: a fait dans ſor paſſage de¬
puis la frontiere iuſques à vous, & dans. voſtre voiſinage, vous
achetez tout de leurs mains, ils viennent librement dans voſtro¬
vijlle vendre & acheter, ils ſont les bien. venus; cependant, vn
Officier du Roy voſtre Souuerain de quelque condition qu’l
ſoit, n’oze y venir qu’il ne coure hazard de la vie.
Cecy n’eſt remarqué, que pour vous faire encore vn reproche
de voſtre legereté, & de voſtre inconſtance. Car ce Duc ayant
auancé ſoa armée pour aller au ſecours de l’Eſpagnol enfermé́
dans Eſtampes, & ne le pouuant faire ſans hazarder le ſuccés d’vn
combat qui luy fut preſenté par le Mareſchal de Turenne; il fut
forcé par l’armée du Roy qui eſtoit en baraille, d’àccepter les
conditions d’vn Traité qu’il ſigna, & de ſe retirer ſur le champ.
Souuenez vous des imprecations que vous fiſtes en ſuite, & des
naledictions que vous luy donanaſtes. Souuenez-vous des chan¬
Ions & des libelles qui coaururent par voſtre ville. Il eſtoit lors
plus dangereux d’eſtre reputé Lorrain que Mazarin.
Reprenons la ſuite, le Mareſchal de Turenne eſtant venu au
deuant de se Duc, & des troupes que les rebelles auoient ioint,
pour les combatre, donna temps à l’armée Eſpagnolle dequitter
e poſte d’Eſtampes. Elle vient ſe camper ſous les murailles devo¬
tre ville, & de là à Sainct Cloud. Le Roy part de Melun, & s’en
vient à Sainct Denys par Lagny, pour faire paſſer la riuiere à ſon
armée, & vous debiurer de ces Eſtrangers qui alloient moiſſon.
ner vos campagnes. L’on conſtruit vn pont de batteaux au deſ¬
ſus d’Eſpinay le premier iour de Iuillet. Les Eſpagnols & les re¬
belles font contenance de s’y vouloir oppoſer. Mais ayant. re¬