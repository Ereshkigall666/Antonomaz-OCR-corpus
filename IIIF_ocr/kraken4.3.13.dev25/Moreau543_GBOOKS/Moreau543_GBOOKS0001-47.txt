43
ftre reuolte vous les fera perdre, ſa Maieſté transferera ſa demeu¬
re ailleurs, voſtre ville deuiendra deſerte: les magnifiqués baſti¬
mens qui- l’embelliſſent tomberont en ruine. Le commerce e
eſtant retiré, & le cours des finances du Roy qui y ſont apportées
 en eſtant diuerty, voſtre ville deuiendra miſerable. Il ne ſera
plus parleé d’elle, que parce qu’elle aura eſté: & vous ſerez l’e¬
xemple des peuples inſenſez qui ſe ſeront precipitez, en courant
à des pretextes de bien & d’auantage imaginaires, pour quitter l
vericable bien, & le ſolide repos qu’ils poſedoient ſe tenans ſouſ.
mis à l’authorité legitime.
Mais le Roy, quuny qu’offenſé, n’en eſt pas en ces termes. Il
vous ſollicite amoureuſement de reuenir à vous; pour vous en
donner ſuiet, voyez comme il agit. Il veut croire que vous aues
eſté emportez par la violence des factions, qui vous oppriment;
 ne veut pas que vous y ayez contribue volontairement, afin de
n’eſtre pas oblgé d’exercer contre vous aucuns chaſtimens: Il a
entendu auec ioye les remonſtrances du Corps Eccleſiaſtique de
voſtre Ville, quand ils l’ont aſſeure, par la connoiſſance qu’ils
ont de l’interieurde vos conſciences, que vous eſtes dans vn ve¬
ritable repentir des hoſes paſſées, ſa Maieſté ne ſouhaite rien
ant que de vous faire reſſentr des effets de ſa clemence, pluſtoſt
que de ſon indignarion. Mais pour vous mettre en eſtat de les
meritor, il faut qu’il ſoit aſſeuré de voſtre cœur. Les recidiues
onteſte trop frequentes depuis quatre anńes: Il faut que la re¬
concliarion que vous ferez auec voſtre Souuerain, ſoit telle  &
vous deuez le ſouhaiter) que vous ne puiſſiez iamais plus retom¬
ber en de pareils deſordres. Er c’eſt là le veritable effet du re¬
pentir.
Ie ne vous propoſeray point de fortereſſes, ny de citatelles.
dans voſtre ville, quoy qu’ordinairement les villes populeuſes
comme la voſtre, ne puiſſeur eſtre contenuës dans le repos que
par de ſemblables moyens, les fortereſſes que ie ſouhaitterois que
vous baſtiſſiez vous-meſme au Roy, pour ſon aſſeurance, ſeroient
dans vos cœurs. C’eſta dire que venansaſſeurer ſa Maieſteé́ de vo¬
ſtre fidelite, vous luy faciez connoiſtre vn ſincere repentir de ce
qui s’eſt paſſé. Que le coniurant de reuenir en voſtre ville, pour
l’honorer de ſa preſence & y reſtablir ſon authorité Royale ( ſans
laquelle vous ne pouuez viure nonplus que ſans le Soleil ) ce ſoit
fans condition aucune: Car autrement l’authorité Royale ſeroie
bleſſée en ce poiuct, de receuoir quelque coadition de ſesſujets,