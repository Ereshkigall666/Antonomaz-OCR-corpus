2e
nieuſe paix, telle qu’il eſt en voſtre pouuoir de la faire. Ce
traitté eſt digne de nous, en ce qu’il eſt digne du Prince
pour qui nous auons pris les armes; qui eſt le Prince du
monde le plus jaloux de l’honneur de ſa Patrie, du bien
de l’Eſtat, & de l’autorité de ſon Roy. Il eſt digne de nous
auſſi, en ce qu’il eſt ſalutaire à la France, vtiſe à l’Eſtat,
auantageux pour le ſeruice du Roy; & que tous ces biens
ſont compris dans la paix que nous vous propoſons: paix,
qui eſt reclamée de cout l’Europe, & de quelque coſté
qu’on la conſidere, qui n’a de mauuais regards pour qui
que ce ſoit, que pour le Mazarin: il eſt vray qu’elle le perd
abſolument: mais elle ſauue toute la Chreſtienté́; & l’ana¬
theme qui doit expier le malheur de tous les Chreſtiens,
ne ſçauroit tomber ſur vne teſte ny plus vile ny plus cou¬
pable.
 Nous n’igneorons pas qu’on taſche d’effrayer beaucoup de
perſonnes de la liberté de Monſieur le Prince: mais les ter¬
reurs qu’on ſeur donne ſont des terreurs paniques & vaines,
indignes de l’opinion que d’honneſtes gens doiuent auoir
de Monſieur le Prince. Les honneſtes gens ne le doiuene
pas ſeulement conſiderer par ſa naiſſance & par ſes victoi¬
res, comme le plas grand & le plus vaillant Prince de la ter¬
re. Ils doiuent outre cela faire vne eſtime tres-particuliere
de ſa vertu, & de ſon eſprit éleué; & le conſiderer comme
le plus magnanime, & le plus honneſte homme du monde.
Il n’eſtrien de ſi fier ny de ſi terrible que Monſieur le Prin¬
ce, l’eſpée à la main: mais il n’eſt rien de ſi traitable ny de ſi
doux que luy meſme, hors de l’occaſion & du combat.
 Monſieur le Prince a ſerui la Reyne dans la guerre qu’elle
a faite aux Pariſiens, par le conſeil du Cardinal Mazarin:
& il eſt vray que Monſieur le Prince commandant les ar¬
mes de la Reyne, a traiteé les Pariſiens dans cette rencon¬
tre, comme des ennemys de la Reyne. Mais que les Pari¬
ſiens ſe remettent en la memoire le iour qu’il reuint à Pa¬
ris, aprés la paix de Paris: il y reuint auec la meſme fran¬
chiſe, & auee la meſme gayeteé, que s’il ne ſe fuſt paſſé
quoy