3
8
 choux, & ſe connoiſt en Politique comme vne
truye en eſpice, il nous enrichit auſſi comme
i’ay le dos, & fera touſiours que s’il n’y a
qu’vn petit orage de guerre dans tout le monde,
nous en aurons noſtre part.
C’eſt vn Ceſar veritablement, il en feroit au¬
tant mourir en vn an ou deux, que les plus har¬
dis n’en expedieroient en dix ſiecles: Ie penſe
auſi que la peſte & la famine ſont de ſa connoiſ¬
ſance, elles le ſuiuent comme les Moines font
l’Abbé, ou comme les corbeaux font vn corps
d’armee, & vont pour luy comme le cheual
fait pour l’eſperon. Ie ne m’eſtonne point de
voir que les Chirurgiens l’honorent ſi fort, &
de ce que les Preſtres le reſpectent comme ils
font, puis que ſans luy le vent ne ſeroit pas de
Requiem, comme il eſt, & qu’il n’y auroit pas
tant de bras rompus & de cuiſſes caſees. Meſ¬
ſieurs les venerables Partiſans n’ont pas auſſi ſu¬
jet de le hair, puis qu’ils ont fait leur main &
leurs orges, comme ils ont voulu, durant ſon re¬
gne, & qu’il leur en a donnétout plein leur uir,
ant lacauſe de ce qu’ils ſe promenent à che¬
nail quand l leur plaiſt, montez comme da
ſainds Georges, ou ſe font traiſner en caroſſe
comme des Papes, au lieu qu’ils alloient aupa¬
auant à pied comme chats maigres, eſtans plus
gueux que rats d’Egliſe, & plus vuide que Pou
 aamez.