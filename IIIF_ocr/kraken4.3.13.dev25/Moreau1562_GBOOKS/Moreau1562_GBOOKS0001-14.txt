
ie
l
l. ſ
c
13
maiſtre, ſi bien que pour auoir ſes coudées fran¬
ches, & n’auoir perſonne qui le contrediſt, il
fiſt vn tour de Maiſtre Gonin, dont il s’eſt depuis
cent fois mordu la langue. Ie ne ſçay pour moy
comme il eut la hardieſſe d’oſer ce qu’il entre¬
prſt, pour eſſayer de remonter ſur ſa beſte, &
comme trois de nos Princes le laiſſerent ainſi
prendre à la pipée par ce maiſtre Innocent: ſi
ce n’eſt qu’ils croyoient qu’il n’euſt oſé for¬
mer la penſée d’abaiſſer ainſi leur caquet,
en les prenant tous trois ſans verd. Quoy
 
qu’il en ſoit, il les fit mettre à l’ombre de peur
du haſle, ſous feinte qu’ils auoient mangé le
lard, ſans regarder qu’il remuoit vne pierre
qui luy pourroit caſſer la teſte quelque iour. Ce
fut lors qu’il commenç̧a de ſe quarrer comme
vn lacquemart, & que ſe faiſant fort d’auoir ga¬
gné la partie, il crut que le Roy, qui le nomme
maintenant ſon couſn à tour de bras, n’auoit pas
l’honncur d’eſtre le ſien: Imprudent qui ne
voyoit pas qu’il tenoit le loup par les oreilles, &
qu’il pouuoit bien conter pour vne, puis qu’on
ne luy pardonneroit celle-là, ny à la mort, ny à
la vie. Cependant. il endoſſa le harnois, com¬
menç̧a de faire le Fierabras & le Diable à quatre:
Mais apres auoir fait quelque grabuge à Retel,
qui le fit tomber de fievre en chaud mal, il conut
enfin, que ce n’eſtoit pas au Breuiaire à faire
D
