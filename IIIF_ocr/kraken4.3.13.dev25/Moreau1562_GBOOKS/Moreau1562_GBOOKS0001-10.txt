9
afamez. Pour ce qui eſt du pauure peuple, c’eſt
 la plus grande pitié du monde, il l’a mis à la
pille au verjus, la rendu plus nud que la main,
& ne luy a rien laiſſé que ce qu’on n’a pû luy
emporter, il n’a pas meſmes épargné Meſſieurs
les Officiers de longue & de courte robe, auſ¬
quels il en a couſté pinte & fagot, & qu’il a for¬
cez d’eſclairer au liure, & de cracher au baſſin
comme les autres. Il n’a pas eſté iuſqu’à la No¬
bleſſe aà laquelle il n’ait tiré quelque plume de
l’aiſle & donné quelque coup de bec, mais com¬
 me il craignoit les eſtincelles volantes de leurs
eſpées, il n’a pas oſe frapper ſi fort ſur cette en¬
clume, dont le ſon luy cauſoit quelque terreur
pannique. Il penſoit bien auſſi uirer ſon quod
iuſtum de Meſſieurs du Parlement, & leur faire
 payer la folle enchere & les pots caſſez, comme
aà tous les autres, mais au Diable zot, à qui ven¬
doit-il ſes coquilles, à qui reuenoit du Mot
ſainct Michel, il auoit afaire aà des gens qui en
ont plus oublié qu’il n’en ſç̧aura iamais, qui ont
plus de ſens au bout du doigt qu’il n’en a par
tout le corps, & qui luy apprendroient ſa leçon
d’icy à mille ans: ll connut bien-toſt qu’à beau
jeu beau retour, que qui compte ſans ſon hoſte
compte deux fois, qu’il ne ſe faut ioüer a plus
grand que ſoy, que ces Meſſireurs auoient du
C