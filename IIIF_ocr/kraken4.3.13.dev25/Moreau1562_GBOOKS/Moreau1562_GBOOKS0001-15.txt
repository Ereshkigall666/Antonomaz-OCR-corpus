 
l’Ofice de la Dague, & qu’il eſtoit à cent lieuës
de ſon but, quand il penſoit l’auoir atteint. La
fronde qu’il connoiſſoit pour vne mauuaiſe be¬
ſte, commenç̧a lors de faire des ſiennes, de leuer
les cornes plus que iamais: on luy bailla maint
croc en jambe, & maint fil à̀ retordre, & ceux
qu’il auoit mis en cage, ayans ea la clef des
champs malgré luy, il fut obligé de faire Iac¬
ques des Loges, & de dire, adieu paniers van¬
danges ſont faites, apres auoir eſté baiſer le ba¬
boin à nos Princes, au Havre de Grace, d’où il
vit ſortir le Lion, dont les griffes luy ont depuis
cauſé ſouuent de belles affres. Il eut bien voulu
demeurer encore icy planté pour reuerdir, mais
on en aymoit mieux les talons que le deuant,
& puis il ſç̧auoit qu’on s’apreſtoit à luy tailler
des croupieres, en cas qu’il ne fut promptaà̀ deſ¬
loger ſans trompette. Lors chacun ſç̧achant
qu’il auoit fait gille, diſt en luy ſouhaitant ma¬
lencontre, Dieu le conduiſe & le Tonnerre, il
n’ira pas ſans tambourin. Auant que partir, il fit
en ſorte qu’il eut touſrours par: voſtre moyen
vne porte ouuerte pour rentrer en France, quand
l’occaſion s’en oſfriroit, & partit qu’il fut, come
il s’en alloit nanti de nos biens, il regardoit ſou¬
uent derriere luy, comme vn Sergent qui
 craint la recouſe, & ne madiſſoit pas qui auoit
peur. Il ne nous promettit pas auſli pires mo¬