commẽ des ram̈aux de la Sybille d’Enée qui eſtoient
d’or, & qui conduiſoient dans les Enfers. Dieu pronon¬
cera quelque iour en dernier reſſort ſur ce different, &
puiſque c’eſt à luy que la vengeance eſt reſeruée, nous paſ¬
ſerons de leur malice à noſtre ſouffrance, & nous ſuppli¬
rons tres humblement voſtre Maieſté de conſiderer qu’icy
le Throſne eſt ordinairement ſouſtenu par la Nobleſſe, &
que nous manquons nous meſme d’appui, ſi vous reſufez à̀
vos ſuiets la paix qu’ils ont droit meſne d’eſperer de toutes
les rigueurs de voſtre iuſtice. La Conference qui eſt ou¬
uerte, eſt vn moyen qui nous peut meiner à vne fin ſi glo¬
rieuſe, & pour peu que vous penchiez du coſté deila cle¬
mence, nous douterons à̀ l heure meſme qui fera le plus de
bruit de noſtre repos, ou de voſtre gloire. Nous ſç̧auons
que les anciens peuples de Grece appelloient le Roy des
Dieux dans leur langue, d’vn mot qui ſignifie dans le no¬
ſtre, doux comme miel, pour ce que c’eſt le propre des
Dieux de faire du bien & de plaire, & le propre des furies
de punir & de tourmenter. Outre les tres-humblesremon¬
ſtrances que nous auons deſia faites à voſtre Maieſté́, cette
conſideration ſeule peut ſuffirc a la grace que nous oſons
luy demander, c’eſt Madame, celle de nous laiſſer pour le
moins reprendre haleine apres tant de playes, tant de fa¬
tigues, tant de maladies, & tant d’obſeques; d’engager
ce qui nous reſte de vie contre les ennemis urez de l’Eſtat,
plutoſt que contre ſes ſuiets fideles; & de ne pas permettre
plus long-temps, qu’on puiſle dire quelque iour qu il eſt
arriué dans voſtre Regence, ce qui arriua dans Rome vn
peu auparauant qu’on y fit vne Monarchie de la’Republi¬
que, ou le ſeruiteur ſe rendoit libre par le meurtre de ſon
maiſtre ou la ſœur trahiſſoit le frere, ou le pere eſtoit le
iuge ou le bourreau de ſon enfant, & ou la cruauté́ ne fut
oiſiue, que quand elle fut laſſée.
D. B.