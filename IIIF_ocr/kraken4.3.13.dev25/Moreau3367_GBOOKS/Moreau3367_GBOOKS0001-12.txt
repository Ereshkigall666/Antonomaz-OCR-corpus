 11
de la vie, bien que la guerre ne fuſt point encore decla
rée, & que Paris & le Parlement n’euſſent agy qu’auec
des reſpects & de tres-humbles Remonſtrances.Il ne fau¬
droit pas diſ je eſtre Chreſtien apres cela, pour dire qu’vn
homme, qui a fait rous ces maux, puſt encore paſſer pour
homme de bien: mais il faudroit eſtre encore moins
François, & le plus grand traiſtre à ſa patrie, pour ſouffrir
que le Cardinal ſe puſt mettre en eſtat de les continuer,
& d’en faire encore de plus grands, ſi ſa vengeance,
ſafureur, & ſa rage, ne trouuent point de reſiſtance &
d’obſtacle, & ſi on n’oppoſe point la force à la force.
Mais ſi le General de l’Eſtat a ſouffert la peſanteur de
la Tyrannie du azarin, dans la perte des biens & des
fortunes particulieres, elle n’a pas eſté́ moindre à l’eſgard
des perſonnes les plus illuſtres. Il commença ſon Mini¬
ſtere par l’empriſonnement de Monſieur leDuc de Beau¬
fort, qui n’auoit d’autre crime que ſa vertu & ſa genero¬
ſité. Il fit auſſi empriſonner quelque temps apres Mon¬
ſieur le Preſident Barillon, qui auoit touſiours eſté vn
des Peres du peuple, il le fit conduire à Pignerol hors du
Royaume, où il le fit perir par le poiſon dans le temps
qu’il amuſoit le Parlement, & toute ſa famille de ſa Ii¬
berté; & qu’il en auoit donné parole. Il relegua en168.
des Conſeillers du grandConſeil, des Maiſtres des Com¬
ptes, & des Conſeillers de la Cour des Aydes, pour auoir
deffendu les Loix du Royaume, & pours’eſtre plaints de
l’oppreſſion publique. Ilfit auſſi empriſonner Monſieur
e lnonuſe e uſlneſoni le pueſe ee rln orenel