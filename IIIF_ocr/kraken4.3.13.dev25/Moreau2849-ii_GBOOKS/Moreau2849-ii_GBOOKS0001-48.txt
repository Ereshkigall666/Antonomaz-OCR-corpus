47
E n’eſt pas ſeulement dans les ations de la guerre que les
 ſeruices de Mr le Mareſchal de la Mothe ont eſté vtiles à̀
l’Eſtar, il en a encor rendu de conſiderables dans le Gouuerne¬
ment Politique, dont ſes amis ſont obligez de faire quelque
mention; puis qu’en cela ils ont l’exemple de pluſieurs hom¬
mes d’eſpée, leſquels en ſemblables accidens ne ſe ſont pas
contentez de repreſenter à leurs Princes ce qu’ils auoient fait
dans les armes, mais ont exaggeré leurs autres actions quire¬
gardoient le ſeruice de leurs Eſtats, ſoir dans leurs Conſeils,
Negoeiarions, ou Ambaſſades, ſoit dans la conduite des peu¬
ples, & Gouuernement des Royaumes & Prouinces.
Les actions de la Guerre regardent ordnairement plus la
gloire des Roys que le repos du Pays où on l’a fait. Lés bons
ſuccez des Armées les font craindre aux ennemis, mais la ſage
conduire des Gouuerneurs qu’ils enuoyent, leur concilie la
benediction des peuples. L’vn eſt vtile pour ſe faire redouter au
dehors, & l’autre leur eſt abſolument neceſſaire pour ſe con¬
ſeruer & ſe faïre aymer au dedans. En vn mot, il n’y a pas de¬
ſeruice plus important, plus conſiderable & neceſſaire aux
Princes conquerans ( comme eſtoit le feu Roy) que ceux qui
maintiennent & confirment dans leur obeï̈ſſance les peuples
qui leur ſont nouuellement ſouſmis. Et ſi nos Roys euſſent eſté
cy-deuant bien ſeruis dans ce haut poinct de Politique, la Fran¬¬
ce poſſederoir encor auiourd’huy Sicile, Naples, Gennes, &
Milan, que l’imprudence & mauuaiſe conduite des Gouuer¬
neurs a pluſtoſt fait perdre, que la puiſſance des ennemis.
Pour mrde la Morhe il y a parfaitement reüſſi, ayant ſi pru¬
demment & auec telle moderation gouuerné les Catalans, qu’il
a autant gagné de cœurs par ſa bonté qu’il en commandoit
par ſon athorité; la modeſtie empeſche de dire icy ce qu’ils
en ont eſcrit & imprimé, auſſi y a-il tellement reglé toutes ſes
actions, & dans la Religion & dans les mœurs, qu’il a ſeruy
d’exemple & aux peuples & aux ſoldats qu’il gouuernoit.
Le feu Roy l’enuoya en Caralogne incontinent que Sa Ma¬
jeſté eut receu la nouuelle que les Eſtats de cette grande Pro¬
uince l’auoient eſleu pour leur Prince. En arriuant il touua le
pays ſur la defenſiue, & le Roy d’Eſpagne dans les preparatifs