dans nos actions & dans nos paroles, ne diminuë en rien le’ reſ¬
pect que nous deuons à Voſtre perſonne ſacrée, elle l’augmente
au contraire & nous confirme de plus en plus dans voſtre ſerui¬
ce, parce que nous ne ſçaurions eſleuer noſtre eſprit en penſant
que nous auons l’honneur d’eſtre les premiers ſujets de V. M.
que nous ne confeſsions en meſme temps que cette qualité
nous oblige encor plus particulierement que le reſte des hom¬
mes à vous donner toutes les marques imagnables de noſtre
obeïſſance & de noſtre fidelité.
Nous le faiſons, SIRE, par des paroles que nous pouuons
dire effectiues, puis qu’elles ont eſté preçedées par des effects.
L’Egliſe de Paris n’a iamais fait de vœux que pour les auantages
 de voſtre Couronne, & ſes oracles n’ont parlé́ que pour voſtre
ſeruice: elle ne croit pas, SlR E, qu’elle puſſe donner vne ſuite
plus conuenable à toutes ſes autres actions, que la ſupplication
tres humble qu’elle fait preſentement à V. M. de donner la paix
à la ville capitale de voſtre Royaume, parce qu’elle eſt perſua¬
d́e que cette paix n’eſt pas plus neceſſaire pour le ſoulagement
des miſerables, que pour l’affermiſſement ſolide & veritable de
voſtre authorité.
Nous voyons nos campagnes rauagées, nos villes deſertes,
nos maiſons abandonnées nos Temples violez, nos Autels pro¬
phanez nous nous contenterions de leuer les yeux au Ciel, & de
luy demander iuſtice de ces impietez & de ces ſacrileges, qui ne
peuuent eſtre aſſez punis par la main des hommes, & pour c
qui touche nos propres miſeres, le reſpect que nous auons pour
rout ce qui porte le caractere de V. M. nous obligeroit ſans
doute meſme dans le plus grand effort de nos ſouffrances à
étouffer les gemiſſemens & les plaintes que nous cauſent vos
Armes: Si voſtre intereſt, S l R E, encor plus preſſamment
que le noſtre n’animoit nos paroles, & ſi nous n’eſtions forte¬
ment perſuadez que comme noſtre verirable repos conſiſte
dans noſtre obeiſſance, voſtre veritable grandeur con ſiſte dans
voſtre Iuſtice & dans voſtre bonté; & qu’il eſt meſme de la di¬
gnité d’vn Grand Monarque, d’eſtre au deſsus de beaucoup de
formalitez qui ſont auſſi inutiles & meſme auſſi preiudiciables
en quelques rencontres quelles peuuent eſtre neceſsaires e
d’autres ogcaſions &V. M. SI IR E, me permettera de luy di¬
re à̀
