 5 5
 
long temps les extrémes dangers où ils les ont mis par pluſieurs
fois, leur remonſtrer devant les yeux les reproches que leur fe¬
roit la poſterité, de s’eſtre laiſſé ſurprendre, & de ne ſouffrir plus
qu’un eſtranger mettre en ſervitrude pour jamais le Roy, & toute
la Maiſon Royale. Partant que ſa Majeſté & leſdits Princes,
prevenãt lss dangers inévitables qui en arriveront ſi ils n’y pour¬
voyent promptement, veulent faire arreſter ledit Mazarin ſous
bonne & ſeure garde, repeter de luy les Finances du Roy qu’il a
vollees, & le chaſtier exemplairement de tant de crimes enor¬
mes qu’il a mis. Et afin que la France, & les Roys, Princes &
Peuples ne retombent plus à l’advenir, dans une meſme ſervitu¬
de, que les Princes veulent ſe donner la peine,comme enfans de
la Maiſon, & leur intereſt conjoinct avec ceux de l’Eſtat, & que
ceux des François favoris y ſont toufiours contraires de manier
leſdites affaires par leurs propres mains, non plus par celles des
ſavoris qui les trahiſſent & les vendent, & de vouloir gouverner
eux-meſmes par l’advis des Seigneurs & des perſonnes de qua¬
lité, d’experience & de probité irreprochable, ſans plus permet¬
tre l’entrée du Conſeil à des gens de neant, corrompus, & tels
que ledit Mazarin y a introduits, afin qu’ayant extermine tous
les impoſts & les ruynes de la tyrannie paſſee, & remedier aux
deſordres infinis qui ſont provenus, & ils puiſſent gouverner
la France ſous les Loix de Dieu & celles du Royaume, conclure
une paix avantageuſe, faire reſpirer les peuples qui n’en peuvent
plus: & en fin rendre cet Eſtat ſi puiſſant, & ſi heureux au de¬
dans & au dehors, qu’il ne craigne plus l’oppreſſion des meſchãs
Miniſtres, ny les efforts des ennemis, proteſtaut les Eſtats & les
autres bons François qui Dieu mercy ſont en Corps en grand
nombre. Que s’il n’y eſt pourveu promptement, & comme
il eſt neceſſaire, ils y employeront, s’ils y ſont contraints, tout
leur bien & leur ſang pour y remedier, & ſe ſerviront de tous les
moyens que la nature & le devoir enſeignent pour deſendse
 ſon oy, ſou Pays, ſaLibert, & ſa Vie.
