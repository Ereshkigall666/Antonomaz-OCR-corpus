 
de leur fidelité tout ce qu’ils auoient de plus cher
dans le monde; Apres cela ſouſtenir le party d’vn
Eſtranger, c’eſt ne ſe ſoucier que fort peu de ſon
authorité́ & de ſon honneur.
Ignorez-vous, Partiſans du Mazarin, quels que
vous puiſſiez eſtre, que tous les bons François ne
ſoient irritez contre ſon gouuernemenc; croyez
vous que nous puiſſions ſouffrir plus long temps ſes
cruautez, ſes violences & ſa tyrannie? Non, non,
& ſi juſques icy vous l’auez creu, parce que vous l’a¬
uez voulu, & que vous auez eſteé ſes complices, qui
amant ſibi ſomnu fingunt, nous nous laiſſons per¬
ſuader tout ce que nous ſouhaittons, deſabuſez¬
vous pour vne bonne fois, & ſç̧achez que toute la
France a reſolu de perdre l’ennemy de ſon repos, &
tous ceux de ſon party. Qu’attendez-vous? qu’on
vous donne la vie apres auoir merité de la perdre
par vn infame ſupplicé, comme traiſtres, voleurs,
parricides & ſacrileges; Non, la France vangera tous
les affronts qu’elle a receus de vous, & lauera dans
voſtre propre ſang les taches dont vous l’auez ſoü̈il¬
lée, de ſon deshonneur. Vous auez fait vn degaſt de
nos biens horrible & eſpouuantable, voire tel que
les plus rigoureux eAnemis euſſent peu faire, & les
peuples les plus criminels & abandonnez euſſent
pû ſouffrir; abandonnant vne place apres l’auoir
pillée, vous auez mis le feu dans les greniers, afin
de hous laiſſer au lieu de la farine des cendres, pour
 nous