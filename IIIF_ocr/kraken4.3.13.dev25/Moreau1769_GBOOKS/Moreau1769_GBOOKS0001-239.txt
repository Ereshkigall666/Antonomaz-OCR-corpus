233
Hiſtoriam Baldi groſſis cantare camœnis,
Aleiſonam famam cuius, noménque bragardum,
Terr tremit Bararrumque metu ſe cagat adoſſum.
S. Bien que ie n’entende quaſi rien à tout ce
que tu me dis de ces Macarons d’Iralie, ie prens
neantmoins vn ſingulier plaiſir à t’en oü̈ir parler
ſi facilement.
M. Tu en prendrois encore dauantage aà lire
la Macaronée, puis que c’eſt, aà̀ mon aduis, la plus
diuertiſſante raillerie que l’on puiſſe iamais faire;
& ie me flatte en cela d’auoir auſſi bon gouſt que
le Cardinal Mazarin, lequel en recite quelquefois
des trois & quatre cens vers tout de ſuitte.
S. C’eſt doncque ſi bas que perſonne ne le
peut entendre: car tu dois bien ſçauoir, que tous
nos libelles le font paſſer pour vn veau de dixme,
qui n’a iamais eſtudié qu’à l’eſchole d’Aſniere.
 M. Et moy ie t’aſſeure, qu’outre ſes Huma¬
nitez entieres qu’il a faites au College Romain,
en conſeruant touſiours quelque aduantage ſur
ſes compagnons, & in quibus ſic praſtabas cteris, vt
futurus aliquando Eminentiſſimus, iam inter aquales,
maior emineret, comme dit vn nommé Rambaud
dans quelque eloge; outre la Philoſophie, de la¬
quelle il diſputa publiquement ſoubs le Pere Tor¬
quato de Cupis Ieſuite, & auec les applaudiſſemens
que ie t’ay deſia dit; il poſſede encore la langue
Eſpagnole à tel point, que le Capitaine Villa-Real
qui eſt icy pour les affaires de Portugal, & qui-ſe
picque de bien eſcrire en Caſtillan, m’a dit pluſieurs
Gg