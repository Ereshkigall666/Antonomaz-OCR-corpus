249
Cette inſcription laà autant que i’en puis iuger,
me ſemble tres-belle, & tres-nette, & ie croy que
les enfans meſmes l’entendront, à cét Epithete
prés de Caſtrorum Matre, que tu donnes à la Rey¬
ne. Car à te dire vray, encore que i’entende bien
les paroles, ie ne ſçay pourtant ce qu’elles veulent
dire.
M. Pardonne-moy ſi ie te dis que les Anti¬
quaires, & Humaniſtes, qui ſont les premiers Iu¬
ges & Controlleurs de ſemblables pieces, l’enten¬
dront mieux que toy; & nous voyons en effet
que Monſeigneur Giouanne Filippo Tomaſini Eueſ¬
que de Citta noua, leR. P. Famiano Strada, & les
ſieurs Octauio Ferrari & giouanne Rodio qui ſont les
quatre plus delicares plumes d’Italie, apreés auoir
eſté priez par Naudé qui leur auoit enuoyé cette
inſcription, de la changer & diuerſifier comme
ils iugeroient à propos, n’ont fait aucune difficulté,
quoy qu’ils trauaillaſſent ſeparement, & ſans rien
ſçauoir les vns des autres, d’employer cét Epithe¬
te és belles inſcriptions qu’ils ont enuoyées aà̀ ſon
Eminence, & que l’on imprimera quelque iour
en teſte du Catalogue de cetre merueilleuſe Bi¬
bliotheque. Mais puis que tu cherches pluſtoſt l’ex¬
plication que l’approbation de ces deux mots. Ie
te diray, Sainct-Ange, que celuy de Mere, eſt ſi
aduantageux pour ſignifier vne bonté extraordi¬
naire, vne affection particuliere, & les ſoins tres¬
preſſants que l’on prend de quelque choſe, qu’il
ſemble en le proferant que l’on exprime l’idée de