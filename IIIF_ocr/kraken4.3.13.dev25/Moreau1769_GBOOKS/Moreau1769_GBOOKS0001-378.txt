372
pour bien & fidelement s’acquiter de ſon deuoir;
car qui ne ſçait qu’en Cour, tout eſt partagé, ou ſui¬
uant l’authorité des Princes, laquelle attire inſen¬
ſiblement à̀ ſoy les dépendances des eſprits ambi¬
tieux, factieux, ſeditieux, inſolens, & broüillons:
ou ſuiuant le dépit des meſcontens, qui traiſne
aprés ſoy tous les miſerables, coupables, & les diſ¬
graciez; ou ſuiuant la cognoiſſance & les obliga¬
tions, que l’on a aux vns & aux autres, & de laquel¬
le nos Gentilshommes Franç̧ois ſe picquent da¬
uantage qu’aucune autre nation de l’Europe? En¬
fin il arriue ſouuent en Cour, & pendant les Re¬
gences principalement, que pluſieurs diſent, Eg¬
ſum Petri, ego autem ſum Pauli, & le plus petit nom¬
 bre eſt ordinairement de ceux qui diſent, Ego ſun
Chrifti, c’eſt aà dire des Roys; puis qu’il eſt dit dans
la Saincte Eſcriture, nolite tangere Chriſtos mseos. Or
cela eſtant de la ſorte, vn Eſtranger ne peut-il pas
plus facilement s’exempter de toutes ces cabales &
intrigues, qu’vn naturel du pays, qui s’y trouuera
peut-eſtre engagé par les intereſts de ſa maiſon ou
de ſes amis, quand il ne le ſeroit point par les ſiens
propres, & par mille autres cauſes, quand il auroit
puiſſamment reſiſté à̀ toutes les precedentes. Et
ſi Monſieur le Cardinal n’eut point eſté tel, crois¬
ts, Sainct-Ange, que la Maiſon Royalle ſe fut
conſerúe ſi long temps en l’vnion ou elle a toû̂¬
iours eſté depuis la mort du Roy defunt. Crois¬.
tu que le Duc d’Orleans & le Prince de Condé ſe
ſeroient expoſez aux perils les plus euidens, pour