694
pandos, quorum odio à furenti & promiſcua plebe e
clades patrata fuiſſet. Il eſt vray neantmoins que cette
perſecution n’en demeura pas là, car comme dit
Boiſſardus, liberinteger poſſet conſcribi, ex inſcriptioni¬
bus  ſcommatibus famoſis que publicata ſunt poſt illius
obitum: & qui plus eſt, Pie IV. luy ayant ſuccedé, il
fit mourir le Cardinal Caraffe, & quelques autres
de la meſme famille. Mais enfin le Pape Pie V. qui
ſucceda à Pie IV. & qui eſtoit au iugement de tou¬
te l’Europe vn grand homme de bien; ayant fait
reuoir leur cauſe, le Cardinal auec le Duc de Palia¬
no, & les deux autres que Pie IV. auoit fait mourir
auec eux, furent iuridiquement abſous, & decla¬
rez innocens des meſmes crimes, pour leſquels ſix
ou ſept ans auparauant, on les auoit honteuſe¬
ment & tres-iniuſtement executez; & le Pape Paul,
par la ſerieuſe reflexion qu’on fit ſur les bonnes a¬
ctions de ſa vie, fut comblé de loü̈anges & de be¬
nedictions, deſquelles on peur voir vne partie dans
le recueil qui en a eſté́ dreſſé par Antonio Carac¬
 leiolo ſous le titre, de vita Pauli I V. collectanea Hi¬
ſtorica. Et de fait quoy que beaucoup d’Hiſtoriens
ayent traitté fort amplement de la vie de ce Sou¬
uerain Pontife, il ne me ſouuient point neant¬
moins d’en auoir leu aucun, qui n’en parle auec
affection, auec admiration & tendreſſe, pour re¬
ſpect du malheur qui eſtoit arriué à luy & aux
ſiens, & qui n’en ait dit tout ce que l’on peut di¬
re d’vn bon Prince, & d’vn grand homme de bien.
Voila donc vn exemple bien remarquable, des
horri¬