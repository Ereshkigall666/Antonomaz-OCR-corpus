533
eſtoient aſſeurez, le Dieu Mars ne ſeroit pas ap¬
pellé́ ooeoaoc, anceps & dubius, Ouide n’au¬
roit pas dit,
-- victique reſurgunt,
1. Amor.
Quoſque neges vnquam poſſe iacere, cadunt. des9
Francois Premier n’auroit pas eſcrit dans la cham¬
bre où il eſtoit priſonnier aà Madrit, Hodie mihi,
cras tibi; on n’auroit pas dit à Charles V. lors qu’il.
 aſſiegea la ville de Mers, aprés tant de ſignalées
victoires,
Siſte pedem Metis, hec tibi meta datur.
qui fut vn pronoſtic bien contraire au plus vlrà,
dont il ſe ſeruoit pour deuiſe; & ſi, comme diſoit eeras i¬
quelque Hiſtorien, Caæſaris Fortuna, quoy qu’il Balduino.
fuſt le plus grand guerrier, & le plus heureux
homme du monde, non caruit offenſionibus: Pour¬
quoy faut-il trouuer eſtrange, pourquoy faire
tant de bruit, ſi celle de la France, parmy tant
de palmes & de lauriers qu’elle moiſſonne tous les
iours, rencontre quelquefois des eſpines, ſi quel¬
que pierre ouroche luy rebrouſſe ſa faux; ſi legain
qu’elle fait iournellement, eſt accompagné de
petites pertes, & ſi aprés tant de prouinces & de
villes que nous auons oſté́es par force à noſtre En¬
nemy, il en reprend quelqu’vne par fineſſe, & par
ſurpriſe. Ie ſçay veritablement qu’il ſeroit beau¬
coup plus glorieux, & plus auantageux de pou¬
uoir touſiours battre l’ennemy, que de luy don¬
ner quelque relaſche; & que ſi par exemple nous
euſſions peu pourſuiure les fuyards de la bataille
Xxx iij