.
 16
poſées, auſſi bien que la ſeconde du Cheualier Geor¬
ges, le ſecond Dialogue du Roy de bronze auec la Sama¬
ritaine, & le ſecond Theologien d’Eſtat, veu que ces
pieces ne reſſemblent en rien à celles qui les auoient
precedées. Tu peux faire encore le meſme iuge¬
ment de l’Arreſt de Bretagne, publié incontinent
aprés celuy de Paris, & de la premiere edition du
Courrierenuoyé par l’Archiduc Leopold, comme enco¬
re de l Declaration du Duc de Lorraine, & de tous les
recits Hiſtoriques qui onteſté faits contre le Car¬
dinal Mazarin, la pluſpart deſquels ſont ſi fades, &
ſi groſſiers, que ceux de la guerre de S. Denys & de
Brie Comte-Robert, des Phantoſmes apparus à S. Ger¬
main, du retour des Esprits du Cardinalde Saincte Cci¬
le, & de la Signora Hortenſia Bufalini, des trois Magi¬
ciens executez en Sicile, ou du monſtre nay en Flandre,
neſont pas plus faux, plus ſots, ny plus ridicules.
S. Ie m’eſtois deſia bien apperceu que tout ce
que l’on en diſoit ne pouuoit pas eſtre veritable,
car ſi ſon pere eſtoit Vendeur d’huiſtres à l’écaille,
il n’eſtoit doncque pas Curé de Village, & s’il
eſtoit Curé, il n’eſtoit pas Pyrate, Fendeur de
bois, Banqueroutier, Palefrenier, ou de tous les
autres meſtiers qu’on luy attribuë: Cette diuerſité
d’opinions à te dire vray, m’a fait ſouuent penſer
qu’elles eſtoient toutes fauſſes.
M. Tu le dois pluſtoſt croire que penſer, puis
qu’il en eſt de meſme de toutes ces bourdes, que de
ces differentes drogues, que certaine femme dans
Auſone donna à ſon mary pour ne pas faillir à
l