596
de V’aultort, pour les aſſeurer que le Roy ſon fils
ſe deporteroit tres-volontiers de quelques vnes
des iuſtes pretenſions qu’il auoit debatuës iuſques
à cette heure, & qu’il eſtoit touſiours preſt de
conſentir à vne bonne paix: ils reſpondirent
franchement, qu’ils n’eſtoient plus à Munſter;
que les affaires de France auoient changé de
face; qu’il falloit faire cecy & cela, iuſques là
meſme qu’ils n’eurent point de honte de trom¬
per Monſeigneur le Nonce & l’Ambaſſadeur de
Veniſe, en les deſauoü̈ant des aſſeurances qu’ils
auoient données peu de iours auparauant au Roy
& à la Reyne, que les Eſpagnols eſtoient touſ¬
iours dans les meſmes intentions qu’à̀ Munſter,
& qu’ils eſtoient ſi deſireux de les executer, que
leur Pleniporentiaire Pegneranda faiſoir la meſme
marche que l’Archiduc. Aprés quoy peut-on
douter que l’Eſpagnol n’ait eu intention d’impo¬
ſer à toute l’Europe, & de ſe mocquer particu¬
lierement des François, en leur propoſant vne
paix ſi deſauantageuſe, qu’ils ne pouuoient l’ac¬
cepter auec honneur, & laquelle luy meſme n’a¬
uoit pas enuie, quand bien meſme ils l’auroient
acceptée, de leur accorder, puis qu’en effet il l’a
refuſée, quand on l’a pris au mot? Et cepen¬
dant quand nos Miniſtres diſoient qu’ils ſçauoient
certainement que l’intention des Eſpagnols eſtoit
de ne vouloir point de paix; que toutes les mi¬
nes qu’ils faiſoient, n’eſtoient que pour ſonder
noſtre foibleſſe; que leur deſſein eſtoit de pro¬