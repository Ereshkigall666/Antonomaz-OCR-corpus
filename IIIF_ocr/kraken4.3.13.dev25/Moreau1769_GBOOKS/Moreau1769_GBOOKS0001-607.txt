6o7
me a fait Xenophon du Prince, Ciceron de l’Ora¬
teur, & Caſtalion du Courtiſan; car alors toute
cette doctrine eſtant hors des termes de la pou¬
uoir pratiquer, auſſi ne ſert-elle plus aà̀ rien: Il en
eſt de meſme de la phyſiognomie, puis qu’outre
 la doctrine ſolide de ſes premieres differences en¬
ſeignée par Ariſtote, & depuis peu encore fort
ſolidement & methodiquement par le Pere Hono¬
rat Nicquet Ieſuite, on y en a adiouſteé mille autres
qui ne ſeruent plus de rien, comme ſont la Meto¬
poſopie, la Chiromantie, la Geloſcopie, l’Ophtalmoſcopie,
l’Idemgraphie, tant pour ce qui eſt du charactere,
que de la façon de dicter les lettres miſſiues, & les
obſeruations que l’on fait ſur les diuerſes taches,
& ſur les palpitations du corps humain, & auſquel¬
les vn honneſte homme ne ſe doit iamais amuſer,
puis que l’on n’en peut rien dire autre choſe ſinon
que a uos e, fatuus fatua loquitur: pour
moy ie te conſeillerois pluſtoſt, ſans t’arreſter à̀
tous ces liures, de faire vn petit ramas des prouer¬
bes & dictons, qui concernent la Phyſiognomie,
parce que ce ſont autant de regles infaillibles pour
iuger tres- pertinemment de ceux auſquels on les
peut appliquer.
S. Tu as donc bonne opinion des prouerbes,
que tant d’autres meſpriſent.
M. Encore meilleure que tu ne penſes, & ie
ſuis en cela de l’opinion de Cardan, lors qu’il dit
en ſes liures de Sapientia, que la ſageſſe & la pruden¬
ce de chaque nation conſiſte en ſes prouerbes.