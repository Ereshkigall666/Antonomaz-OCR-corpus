5o1
remment auec toutes ſortes de perſonnes, il ſe¬
roit eſclaue de l’inſolence publique, & tyranniſé
de tout le monde, & l’on pourroit dire de luy
 qu’en fuyant vn eſcueil, il auroit eſchoü̈é́ contre
vn autre plus dangereux,
Incidit in Scyllam cupiens vitare Charibdim.
S. Et moy i’ay grand’peur que tu en auras fait
de meſme, car dato non conceſſo, que le Cardinal
faſſe bien pour ſon repos, & pour ne pouuoir
contenter tout le monde, de ſe communiquer à̀
fort peu de perſonnes, quelle raiſon a-t’il de ne
rieni tenir de ce qu’il leur promet, de ne rien. don¬
ner que de mauuaiſe grace, de faire nacqueter ceux
qui ont à traitter auec luy, d’eſtropier vne bonne
affaire auec des penfions, des recompenſes, des
compenſations, & autres chicaneries qui ſont tout
à fait indignes d’vn premier Miniſtre, & deſquel¬
les on n’a iamais blaſmé le Cardinal de Richelieu
il me ſouuient à ce propos d’vn diſtique d’Au¬
ſone, que tu me permettras bien de rappor¬
ter, ſans rien pretendre toutesfois à ton office de
grand Trippier de l’Vniuerſité,
Si bene quid facias, facias cito, nam cito factum
Gratum erit, ingratums gratia tarda facit.
M. Sainct-Ange, mon amy, quand ie cite tous
ces bons Autheurs, c’eſt ſans affectation, c’eſt par¬
ce qu’ils me viennent ſub -acumencalami, c’eſt pour
enrichir mes diſcours comme nos Aduocats cher¬
chent d’enrichir leurs plaidoyers; c’eſt parce qu’il
m’eſt auſſi ſeant de le faire, comme aux ieunes
Rrr iij