281
da non fatuus, tant il eſt priué de iugement.
S. Par ma foy ie penſe que la Poëſie Macaro¬
nique ne vaut gueres mieux, ie m’eſtonne toutes¬
fois qu’ayant parlé de celles des Italiens & des
Franç̧ois, tu ne dis rien des Allemans, & Flamands
qui ſont naturellement portez aà̀ toutes ces ſortes
de badineries, teſmoin le Certamen Catholicorum
cum Caluiniſtis, d’vn certain Martinus Hamconius
Friſus, qui contient plus de douze cens vers, dont
toutes les paroles commencent par la lettre C, &
que Monſieur Borelli a couſtume de monſtrer par
rareté à̀ tous ceux qui vont voir ſon cabinet.
M. Cette rareté là ne peut eſtre grande, qu’à
ceux qui n’ont pas veu le Carmen mirabile Hugu¬
baldi Monacbi de laude Caluorum ad Carolum Caluum
Imperatorem, qui commence auſſi en tous ſes mors
par la meſme Lettre C. il y a encore Pugna Petri
faite par vn Romain, à l’imitation de Pugna
Porcorum per Portium Placentinum Poëtam, où com¬
me tu vois la lettre P bannit toutes les autres,
Mais qui ſe voudroit amuſer à toutes les ſortes de
la Poëſie figurée, ce ne ſeroit iamais fait. Il ſuffit
pour le preſent de dire que les Allemands ont auſſi
bien l’vſage de la Poëſie Macaronique que toutes
les autres nations; mais parce que faute d’enten¬
dre la langue ie n’en puis iuger à propos, i’aime
mieux n’en rien dire du tout; & ſi i’auois quelque
choſe à adiouſter à la Poëſie Burleſque Latine,
ce ſeroit de mettre pour vne quatriéme eſpece,
celle qui eſt compoſée de vers à demy Latins, &
Nn