2o7
le, à Monſieur le Prince, & aux Miniſtres; &
 que le Roy parloit en icelle auec trop de ſou¬
miſſion: comme auſſi que les Remonſtrances du
Parlement n’eſtoient pas aſſez fortes & preſſan¬
tes, encore que tout le monde de l’vn & l’au¬
tre Pont-neuf, ait touſiours fait le meſme iuge¬
ment de ces deux pieces. Mais enfin puis que tu
ne veux parler que des ouurages des particuliers,
dis-moy ie te prie, par quel principe tu les iuges
bons ou mauuais.
M. Tu peux croire, Sainct-Ange, que ce n’eſt
pas par celuy de Metaphyſique, au moyen du¬
quel bonum & verum conuertuntur, puis qu’entre
les contraires comme ſont bien ſouuent ces li¬
urets, vn ſeul peut eſtre vray, d’où̀ il s’enſuiuroit
que les autres eſtant faux, ils ne pourroient auſſi
eſtre bons; & le meſme ſe peut encore dire de
tous ceux qui baſtiſſent ſur des fondemens peu
veritables, & ſur des iniures & calomnies, auec
leſquelles la bonté n’a point du tout de commerce.
I’eſtablis doncque ma diſtinction des bons & des
mauuais liures, ſur le ſeul eſprit de ceux qui les
compoſent; car pour ce qui eſt des points que
l’on debat, ie laiſſe à chacun la liberté d’en eſcrire,
ſuiuant les intereſts du party auquel il eſt attaché;
& ie ne demande autre choſe ſinon qu’on le faſſe
à propos, & auec eſprit & iugement. Car de vou¬
loir prononcer qui a droit, ou qui ne l’a pas, c’eſt
quaſi vne choſe impoſſible és grandes affaires, où
la paſſion & la faction exercent bien dauantage