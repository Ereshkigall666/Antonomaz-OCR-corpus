585
feu & à ſang, que les Polonois mangent les petits
enfans comme nous faiſons des poulets ou co¬
chons de laict, que l’on y viole autant de filles que
l’on en peut auoir, que la Reyne ny le Cardinal ne
veulent point la Paix, que Monſieur le Prince a iuré
d’exterminer la ville de Paris: & le plus grand mal
à mon aduis eſt, que ſi quelqu’vn eſtonné, & ſcan¬
daliſé de la fauſſeté de ces diſcours, les veut con¬
tredire, il court riſque en meſme temps de meſu¬
rer la hauteur du Pont-neuf ſans eſchelle.
M. Auſſi n’eſt-ce pas le faict d’vn homme ſa¬
ge de vouloir s’oppoſer à ces torrents de meſdi¬
ſances, & Ouide diſoit fort bien à ce propos,
Stultus ab obliquo qui cum diſcedere poſſit,
Pugnat in aduerſas ire natator aquas.
Le Peuple, Sainct-Ange, eſt comparé à vne Mer
tempeſtueuſe, & comme Elian remarque qu’elle lib. is de
emportoit & noyoit tous les Celtes qui eſtoien ’t Hiſtor.
aſſez fols & temeraires, pour s’oppoſer aà̀ ſes dé¬
bordemens; il arriue de meſme, que les peuples
eſmeus & perſuadez de quelque opinion bonne
ou mauuaiſe, fauſſe ou veritable qu’elle ſoit, em¬
portent incontinent, eſtouffent, & mal-traittent
tous ceux qui les en veulent deſabuſer. C’eſt pour¬
quoy il faut fuir ces rencontres, & ne parler ſi
l’on peut, de ces affaires importantes, que deuant
des perſonnes qui les puiſſent traitter ſans paſ¬
ſion.
S. Il en venoit ſouuent de ſemblables en no¬
ſtre boutique ſur la place des Preſcheurs, & ie
Ee ee