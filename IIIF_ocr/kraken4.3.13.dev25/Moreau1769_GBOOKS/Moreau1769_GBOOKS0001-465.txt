462.
 ce qui ne me ſemble pas raiſonnable: car pour¬
 quoy laiſſer perdre Courtray? pourquoy donner le
i Gouuernement d’Ipre au Baron de Paluau? pour¬
 quoy n’auoir pas ſecouru Naples, lors qu’on le de¬
uoit faire? pourquoy auoir obligé Monſieur le
Prince d’abandonner le ſiege de Lerida? pour¬
 quoy ſe reſioüyr de la mort de Gaßion? pour¬
quoy le broü̈iller auec Ranzau? & pourquoy fai¬
re tant d’autres choſes qui ont fait aſſez raiſonna¬
blement dire aà̀ l’autheur du Factum, que le Cardi¬
nal eſt Eſpagnol?
 M. Ie voy bien que tu es de l’opinion d’Ari¬
ſtore, qui veut que in omni falſo aliquid ſit veri, &
in omni vero aliquid falſi: mais ie te monſtreray
pourtant bien, en reſpondant à toutes les obie¬
Ctions que tu me viens de faire, comme cette ma¬
xime n’eſt pas touſiours veritable: car pour la per¬
te de Courtray, il ne pouuoit tomber dans l’eſprit
de qui que ce ſoit, que cette ville ſi bien forti¬
fiée, & pourueuë de toutes choſes neceſſaires,
peuſt eſtre emportée d’emblée; & d’y former vn
ſiege à la maniere accouſtumée, pendant celuy
d’Ipre, il eſtoit auſſi comme impoſſible, parce que
noſtre circonuallation eſtant deſia en ſa perfe¬
ction, on pouuoit auant que les Eſpagnols euſ¬
ſent eſté retranchez, ſortir de nos lignes, auec
plus de troupes qu’ils n’en auoient deuant Cour¬
tray, & les combattre aduantageuſement. Cela fit
donc reſoudre dés Paris, que Monſieur de Paluau
inueſtiroit Ipre, auec partie des trouppes de la gar¬