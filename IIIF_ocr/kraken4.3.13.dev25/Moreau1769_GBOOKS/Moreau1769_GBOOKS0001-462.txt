459
 à tous tant que vous eſtes de Pedants, l’imperti¬
 nence de vos citations, puis que vous en voulez
 tant faire.
 M. Mon enfant c’eſt tout le fruict de nos eſtu¬
des, parce que comme diſoit fort bien Symma¬ Epiſt pl.1
que, quodam pacto ſocietatem laudis affectar, qui a¬
liena bene dicta primus enunciat. Et puis i’ay vne rai¬
ſon pour mon particulier, de laquelle neantmoins
ie croy que mes compagnons ne ſe pourront pas
ſeruir, nam quia propriis non abunds, amicorum om¬
In Prolog.
nium iaculis indifferenter vror, auſſi bien que Ioannes mems
Sareſberienſis, duquel i’emprunte ces paroles.
S. Il eſt bien aiſé d’emprunter quand on ne
 veut iamais rendre.
M. On pouuoit dire le meſme de Plutarque,
& d’Athenée, lors qu’ils empliſſoient leurs liures
de citations peut-eſtre moins conſiderables que
les noſtres, & neantmoins on ne laiſſe pas main¬
tenant de trouuer occaſion de les citer aduanta¬
geuſement, en ce qu’ils ont dit d’eux-meſmes.
S. C’eſt vne folie que de t’attaquer ſur ton pa¬
lié, car tu y es trop fort; remettons nous vn peu
ſur celuy du Cardinal, & voyons ſi tu reſpondras
auſſi bien aux enoncez dans le Factum pour ſeruir
 d’inſtruction à ſon procés, que tu as deſia fait à ces
bagatelles que tu te propoſois toy-meſme.
 M. Tu me grattes iuſtement où ie me deman¬
ge; Le ieune Aſcanius eſtant à̀ la chaſſe aimoit
 mieux rencontrer des Lyons que des Cerfs, & des
’Sangliers que des Liévres.
Mmm ij