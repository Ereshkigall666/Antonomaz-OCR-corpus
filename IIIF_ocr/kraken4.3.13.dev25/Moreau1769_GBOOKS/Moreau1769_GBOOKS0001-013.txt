Maiſtreſſe, amours & amourettes, pour ſauuer le
moule du pourpoinct. Mais toy, que fais-tu ſi ma¬
tin au coin d’vne ruë, affublé de ton lange, comme
ces Rentrayeurs de manteaux qui ſont maintenant
à l’armée de Ville-Iuifue.
M. Il y a plus d’vne heure que i’attens la Decla¬
ration de la Paix, laquelle à mon aduis doit eſtre de
fort bon debit.
S. Crois-tu qu’elle ſoit de meilleure vente que le
Courier François, que l’on clabaude tous les Ven¬
dredis matins de ſi bonne heure.
M. Il y abien de l’apparence, car ce Courrier de
nouuelle erection, eſt aſſez mal informé de tout ce
quiſe fait à Paris; & pour le dehors, ſi la Gazette &
le Courier de Saint Germain ne ſuppleoient relle¬
ment quellement à ſes defauts, & oubliances, nous
n’en ſç̧aurions rien du tout.
S. Mais pourquoy d’Autheur & Imprimeur que tu
eſtois, exerces tu maintenant l’office de Colporteur.
M. Mon enfant, ie reſſemble quaſi aà ce Iodocus, qui
qui ſe diſoit Maiſtre és ſept Arts Liberaux, qui tou¬
tesfois mourut de faim dans la ville de Rome, où
i’ay leu & copié ſonEpitaphe en ces propres termes,
leſquels ie m’aſſeure ne te ſeront pas deſagreables,
Hic iacet Jodocus
Qui fuit Rome coquus,
Magiſter in artibus,
Et Dotor in Partibus;
 Et de graria ſpeciali
Mortuus in Hoſpitali.