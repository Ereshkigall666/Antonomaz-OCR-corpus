6o2
mal caduc auquel ces peuples eſtoient ſubiets.
S. Il ne faudroit pour t’accrocher de nouueau
que te demander pourquoy le mal caduc eſt ap¬
pellé lunaticus & Herculeus; car ie ſuis certain que
tu enfilerois là deſſus vn diſcours de plus d’vne
heure; mais ie te proteſte de n’en vouloir rien ſç̧a¬
uoir pour le preſent, puis que l’heure d’aller à la
Declaration approche, & que i’ayme mieux ap¬
prendre de toy, ſi le Cardinal, puis qu’il eſt ſi in¬
nocent de toutes ces calomnies qu’on luy a impo¬
ſees depuis trois mois, n’en témoignera point.
quelque iour du reſſentiment contre les autheurs
& fauteurs d’icelles.
M. Trois raiſons me font croire non ſeule¬
ment qu’il ne le fera point, mais encore qu’il ne le
doit pas faire: la premiere, qu’il n’eſt pas d’vn na¬
 turel violent, d’vne complection bilieuſe ou me¬
lancholique, d’vn exterieur hagard, tetrique ou
mal faict, pour ſe porter à des violences, à̀ des ven¬
geances, & à des actions contraires à la bonté & à
Ia douceur de ſa nature. Pleuſt à Dieu, Sainct-An¬
ge, qu’il fuſt cogneu de tout le monde comme il
I’eſt de moy. l’ay pratiqué deux ans durant tous
les moindres de ſes domeſtiques, ie l’ay auſſi quel¬
quefois abordé lors qu’il eſtoit en ſon particulier,
& en certain temps où perſonne ne l’obligeoit de
ſe contrefaire; mais ie puis iurer foy d’homme de
bien, de n’auoir iamais remarqueé en luy ſinon vne
’ſi grande douceur, vne ſi honneſte complaiſance,
& vne telle bonteé de nature, qu’on luy pourroit