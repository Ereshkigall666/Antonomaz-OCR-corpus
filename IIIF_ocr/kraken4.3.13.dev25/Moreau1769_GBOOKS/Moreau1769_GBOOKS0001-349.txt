343
meubles ſans les racheter ſoubs-main, la ceſſation
de tous les ouuriers qui trauailloient à ſa maiſon,
l’engagement de ce qui luy reſte de meilleur, le
retardement de toutes ſes affaires; & pour con¬
clurre en vn mot, les difficultez pecuniaires qui
l’accablent tous les iours, ſont des preuues plus
que ſuffiſantes qu’il eſt maintenant comme ces
pauures Preſtres qui n’ont point d’argent caché.
S. Tu cours riſque de perdre ta leſſiue auſſi
bien que ta peine.
M. Il n’y a remede, quand i’auray perſuadé les
ſages, ie ne me ſoucieray guere des foſs:
--urpe enim eſt ea dicere qua non
 Oſlendi poſſunt, que poſſunt iure negari
Et comme dit fort bien Ariſtote, De quolibet con¬
traria opinionibus ſapientum proferente ſollicitum eſſe,
flaltum eſt. Ie croy que c’eſt au premier des To¬
piques.
S. Quand tu aurois dit des Tropiques ce me
ſeroit tout vn, car ie cognois autant les vns que
les autres; & pour ce qui eſt de la pauureté du
Cardinal, ie m’en ſoucie fort peu, pourueu que
tous ces libelles puiſſent remedier à la mienne.
M. Ie ſuis bien auſſi de ton opinion, mais
neantmoins i’ay touſiours cette ſyndereſe de la¬
quelle nous parlions tantoſt.
S. Explique toy ſi tu veux.
M. C’eſt à dire vn remords de conſcience, de
gaigner ma vie auec de ſi meſchantes marchan¬
diſes.