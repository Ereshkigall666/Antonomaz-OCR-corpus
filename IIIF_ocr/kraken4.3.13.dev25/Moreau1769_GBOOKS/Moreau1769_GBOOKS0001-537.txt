536
me de Xenophon l guerre ne couſtoit pas moins
à̀ entretenir qu’elle fait à preſent: Qui conſiderera
bien, dit ce grand Capitaine, l’eſtat de noſtre ville,
   is reperiet quondam in pace permultum pecuniæ in era¬
ctigalibus..
rium inuectum, que omnis pecunia, bello conſumpta eſt,
In pdia
Cyri.
& cela eſtant, les Princes ne peuuent pas moins
faire que d’augmenter les Tailſes & ſubſides aà̀ pro¬
portion des frais & dépenſes extraordinaires qu’ils
ſont contraints de ſouſtenir. Et d’ailleurs la guer¬
re ne ſe faiſant auiourd’huy, ie ne diray pas en
France, mais en aucun lieu d’Europe, comme elle
ſe faiſoit autresfois entre Cyrus & le Roy des Aſſy¬
riens, leſquels au rapport-du meſme Xenophon
eſtoient demeurez d’accord, vt cum agricolis pax
eſſet, cum armatis bellum. Ce n’eſt pas de merueille
ſi les peuples qui ſont d’vn coſté perſecutez à ou¬
trance par les ſoldats ennemis, mal traittez de
ceux qui les defendent, & obligez pendant cela
de payer les Tailles, & impofitions ordinaires &
 extraordinaires, ſe trouuent à̀ la fin reduits aà̀ vne
extréme miſere & pauureté: auſſi n’eſt-ce pas mon
opinion que les eſprits remuants & factieux ſoient
cauſe de la pauureté des peuples, mais bien de
celle du Roy, en luy oſtant le moyeh par ces nou¬
ucaux troubles, de receuoir le ſecours & l’aſſiſtan¬
ce qu’il pourroit ſans cela eſperer de ſes ſuiets.
S. On ne laiſſe pas de dire dans Paris que tous
ces deſordres ne viennent que de la volerie des
Officiers de l’armée, des Treſoriers, Financiers,
Intendans, & en vn mot de tous ceux qui manient
les