490
ion du Pape a preſent ſiegeant; auſſi fur- on
obligé́ de la reprendre tres-iudicieuſement, lors
que leſdits Barberins eſtans perſecutez par ſa Sain¬
cteté, & quaſi par tous les Princes d’Italie, il eſtoit
abſolument neceſſaire que les François ſe decla¬
raſſent pour eux, & fiſſent vne nouuelle vnion de
leur brigue ou faction auec la noſtre, quand bien
elle nous auroit eſté́ auparauant cent fois plus
contraire qu’elle n’eſtoit pas; daurant que ſi les
Eſpagnols nous euſſent preuenu, comme ils a¬
uoient intention de faire, ils ſe ſeroient ren¬
dus maiſtres des trois plus puiſſantes factions qui
ſoient dans Rome, ſçauoir la leur, celle du Pa¬
pe d’apreſent, & des Barberins, & auroient re¬
duit l’affaire à tel poinct, que la Françoiſe, la¬
quelle de ſoy n’eſt pas conſiderable, auroit eſté
contrainte dans le premier Conclaue, de receuoir
tel Pape que les Eſpagnols luy auroient voulu
donner, auec vn preiudice notable de nos affaires,
où au contraire cette reconciliation auec les Bar¬
berins nous met en eſtat non ſeulement de balan¬
cer, mais encore de faire pancher l’election du
coſté qui nous ſera plus fauorable; & ainſi ce
que l’on blaſme auiourd’huy au Cardinal Maza¬
rin, ſera dans quelque temps reputé pour la plus
iudicieuſe action qu’il ait iamais faite, & l’on eſ¬
prouuera à ſon occaſion que le Poëte Accius auoit
raiſon de dire,
Quem tu eſſe hebetem deputes eque ac pecas,
Is ſapientia munmitum pectus egregium gerit.