371
S. He que Diable ſcay-ie ſi tu ne dégaignes
point encore quelque figure de ta Rhetorique,
pour auoir occaſion de me dire, quand tu la de¬
urois faire venir d’auſſi loin comme tu as fait les
hiſtoires precedentes, que ie ſuis vn double ſot,
en commettant vne double faute.
M. I’aurois grand tort de le faire, car tu me¬
rites bien d’auoir du triple, puis que tu fais iu¬
ſtement ce que dit Horace,
Dum vitanmt ſtulti vitia, in contraris carraunt. Lib . Ser.
Saye. 2.
Mais ie me ſouuiens à la fin qu’aprés t’auoir mon¬
 ſtré que les Eſtrangers n’ont eſté iamais exclus des
affaires de France, ie te voulois prouuer en ſuite,
qu’il eſt tres à̀ propos d’auoir vn homme de cette
qualiteé pour bien gouuerner le Royaume pen¬
dant la minorité du Roy; mes raiſons ſont, qu’v¬
ne Reyne en ce temps là ne peut rien faire ſans le
ſecours d’vn Miniſtre capable, & qui ne dépende
abſolument que d’elle, afin de pouuoir admini¬
ſtrer la Iuſtice ſans paſſion, & regler les preten¬
ſions des Princes, les intereſts des Prouinces, les
affaires entre amis & ennemis, ſans aucune par¬
tialité: car autrement ils s’enſuiuroit la confu¬
ſion remarquée par Ceſar dans Saluſte, qui ex alie¬
na libidne huc illuc fluctuantes agitantur, interdumalia,
deinde alia decenunt; vt eorum qui dominantur ſimul¬
tas aut arrogantia fert, ita bonums malum  publieum
exiſtimant. Oril eſt comme impoſſible qu’vn hom¬
me né en France, ſe puiſſe mettre en poſture telle
que nous deſirons, & qu’il eſt en effet neceſſaire,
Aa a ij