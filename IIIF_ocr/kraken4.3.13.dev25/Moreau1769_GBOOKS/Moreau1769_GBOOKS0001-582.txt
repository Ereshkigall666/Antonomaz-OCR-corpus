582
pas moins ridicule que celle de tous les millions
tranſportez hors de la France par le Cardinal, ſans
qu’il y ait voulu toucher, lors qu’il eſtoit à deux
doigts prés de ſa ruine, & qu’il periſſoit faute
d’argent. Car pourquoy n’auroit-il pas voulu la
paix, puis qu’il pouuoit affermir au moyen d’i¬
celle, cette haute reputation qu’il s’eſtoit acquiſe
par des grandes negociations heureuſement ache¬
uées, des conqueſtes & batailles gaignées, & vne
minorité renduë ſi glorieuſe? Pourquoy dis-ie ne
vouloir pas vne paix, laquelle auec l’agrandiſſe¬
ment de ’Eſtat, auroit eſte ſuiuie des benedictions
non ſeulement de toute la France, mais auſſi de
toute la Chreſtienté, qui eſtoit la plus grande gloi¬
re, & le plus ſeur eſtabliſſement qu’il pouuoit de¬
ſirer. Et ie m’eſtonne certes que ceux qui eſcri¬
uent tous les iours contre luy, le faſſent auec ſi
peu de iugement que de le rendre en ce poinct là
fol à porter marotte, & ennemy iureé́ de ſon pro¬
pre bien, & de ſoy-meſme. Et en effet, Sainct¬
Ange, eſt-il croyable, que ſi le Cardinal euſt pû̂
faire la paix, & ſe deliurer par ce moyen là des
horribles peines, & ſoucis, des faſcheux emplois,
des contraintes & neceſſitez épouuentables, des
maledictions de tant de peuples, des conſpira¬
tions contre ſa perſonne, & des factions contre
l’Eſtat, que luy apporte la guerre, il euſt pris plai¬
ſir à la continuer? Et y a-t’il de l’apparence, ſi la
paix auoit eſté retardée par ſes artifices, que M1
d’Auaux quia eſté le premier en rupture manifeſte