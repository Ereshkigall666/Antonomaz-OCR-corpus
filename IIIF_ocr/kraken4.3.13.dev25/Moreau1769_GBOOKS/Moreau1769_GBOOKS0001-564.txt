Cap. 40.
564
ſi fort intereſſer le public: car s’il fait baſtir vn Pa¬
lais pour ſe loger, s’il a beaucoup de domeſtiques,
pourquoy veut-on que ce ſoit pluſtoſt aux deſ¬
pens du Roy, qu’aux ſiens? n’a-t’il pas vn reue¬
nu aſſeuré de plus de deux cens mille liures, ou pour
mieux dire ne l’auoit-il pas auparauant que les
affaires du Roy euſſent ruiné les ſiennes, & qu’il
ſe fuſt engagé pour le ſeruice du public, iuſques
à n’auoir plus rien en ſon particulier? Le Cardi¬
nal de Richelieu auoit baſty non ſeulement des Pa¬
lais, mais vne ville entiere, ſans aucune neceſſité,
puis qu’elle eſt cachée en vn coin, où perſonne
ne l’iroit iamais chercher, ſi ce n’eſtoit pour voir
comme ce grand Perſonnage a mal reüſſi en vou¬
 lant pratiquer le dire de l’Eccleſiaſte, edificatio ci¬
uitatis confirmabit nomen, ou imiter les Heros d’Ho¬
Epiſt lib. race, dum agros aſſignant oppida condunt: le meſme
2.
auoit vny en ſa perſonne toutes les plus belles
charges du Royaume, il auoit auſſi vaillant plus de
millions, que cettuy-cy n’a de milliers, & eſtoit
entouré de plus de compagnies de gardes, que
celuy-cy n’eſt d’eſtaffiers. Et aprés tout, Meſſieurs
les enuieux & factieux, ou mécontens de ce
temps-ey, depeignent le Cardinal de Richelieu
comme vn Ange, & mettent le Cardinal Maza¬
rin entre deux Diables, pourquoy cela? parce qu’il
gouuernoit deſpotiquement, ſoubs l’authorité
d’vn Roy maieur; parce que les peuples ne ſe¬
condoient pas les Arreſts tumultuaires d’vn Par¬
lement intereſſé́, ny les factions des mécoõntens