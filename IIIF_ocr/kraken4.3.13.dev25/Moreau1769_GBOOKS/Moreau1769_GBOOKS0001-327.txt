321
Iuges & Commiſſaires chaſtiez, & tous les ban¬
nis & exilez remis en l’eſtat qu’ils eſtoient aupara¬
uant, comme rapporte F. Balduinus en ſon Com¬
mentaire ſur les lnſtirutes, page ſi bien ie m’en ſou¬
uiens774. Et en effet aprés que le Iournal de Hen¬
ry I I I. a raconté comme Dominique Mirailhe, &
ſa femme aceuſez de Magie & Sorcellerie auoien
eſteé pendus & bruſlez l’an 1587. il adiouſte qu’on
trouua cette punition fort eſtrange, parce que cette ver¬
mine y eſtoit touſiours demeurée libre,  ſans eſtre re¬
cherché́e. Mais bien que depuis ce temps-là, les
ſots contes du Formicarium Nider, duMalleus Ma¬
leficarum, de Hulricus Moitor, & de ie ne ſç̧ay quels
idiots qui pourroient à grand’ peine connoiſtre
inguinis & capitis que ſint diſcrimina, ayent telle¬.
ment gaſté les eſprits des plus ſages, que l’on n’a
plus d’égard ny aux Canons des Conciles, ny aux
preuues rapportées cy-deſſus; & que les Iuges
ſont tellement preuenus, qu’ils deſertent bien ſou¬
uent des pays entiers, ſous ombre de les purger
& nettoyer de ces maladies populaires, iuſques à
en bruſler des quatre cens tout à la fois; ieme gar¬
deray pourtant bien d’aduouü̈er toutes ces nou¬
uelles procedures pour legitimes. Car on ne void
 tous les iours autre choſe, que des Arreſts donnez
tantoſt contre des veritez euidentes, comme celuy
d’Aix, pour la venuë de la Magdeleine en Pro¬
uence, & celuy de Roiuen pour le priuilege de la
Gargoüille, ou de la Fierte S. Romain: tantoſt
contre des innocences manifeſtes, comme eſtoit
Sſ