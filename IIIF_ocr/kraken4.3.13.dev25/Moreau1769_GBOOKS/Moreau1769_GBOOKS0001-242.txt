236
ſoudain que tu n’artendras plus aprés la Declara¬
tion, tu ſeras de ſes meilleurs amis, & que tu diras
comme moy, Clamet Melicerta periſſe Frontem de re¬
bus. Ces meſmes eſcriuains ne diſent-ils paseffron¬
tément que le Cardinal n’a iamais fait de bien aux
hommes de Lettres, & neantmoins Balſac, Cor¬
neille, & l’vnique Horace de ce temps Madelenet,
l’ont remercié publiquement; le premier de ce
qu’il luy faiſoit payer ponctuellement vne pen¬
ſion de deux mille liures, & l’autre de ce qu’il luy
en auoit donné vne de cent piſtoles, de laquelle
voila comme il parle en ſon Remerciement pu¬
blié l’an 1643. chez Sommauille & Courbeé,
C’t toy grand Cardinal, ame au deſſus de l’homme,
Rare don qu’à la France ont fait le Ciel & Rome,
 C’eſt toy dis-ie, ô Heros, ô cœur vrayment Romain,
Dont Rome en ma faueur vient d’emprunter la main.
Mon bon heur n’a point eu de douteuſe apparence,
Tes dons ont deuancé́ meſine mon esſperance,
 Et ton cœur genereux m’a ſurpris d’vn bien-fait
. Qui ne m’a pas cousté ſeulement vn ſouhait.
Et le dernier de ce que ſon Eminence employoit
tous les ans ſa faueur & ſes recommandations
pour luy en faire acquiter deux de cinq cens eſ¬
cus chacune.
Interea, vir ſumme, tui meminiſſe clientis,
Abſenteémque velis ſolito de more tueri,
Et precor, & ſpero, lectâ hac tibi poſtmodo chart,
Facturum quodcumque heis erit vtile rebus.
Mais crainte que tu ne me ſerue d’vn vel duo ve!