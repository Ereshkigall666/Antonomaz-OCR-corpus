620
pire faite par Charles V. aà Ferdinand: eſtant infor¬
mé des mauuais deportemens de ſes nepueux, il les
priua de toutes leurs dignitez, & les chaſſa de Ro¬
me: & pour ce qui eſt du Peuple Romain, l’on
peut dire auec verité qu’il le traitta mieux que
n’auoit fait aucun de ſes predeceſſeurs: car il am¬
plifia la puiſſance des trois Conſeruateurs du Ca¬
pitole: iſ augmenta & confirma tous les priuileges
qui luy auoient eſté donnez par les autres Papes,
& il luy donna auſſi Tiuoli: ce qui fut cauſe que
le peuple en recognoiſſance de ces bienfaits, luy
dreſſa vne ſtatuë au Capitole, & luy aſſigna cent
Gentilshommes pour ſa garde, leſquels le Pape
crea tous Cheualiers. Iuſque-là doncques toutes
ſes affaires alloient le mieux du monde: qu’arri¬
ua-t’il en ſuite, M. Antoine Colonne, & le Seigneur
Aſcaigne ſon pere, comme auſſi le Comte Giouan
Franceſco de Bagni, tous gens populaires & fa¬
Ctieux, s’eſtans broü̈illez auec luy, il les excommu¬
nie, il confiſque leurs Chaſteaux, & en inueſtit ſon
frere & ſes nepueux, il fait vn Decret que les poſ¬
ſeſſions de l’Egliſe mal occupées ou achetées, luy
fuſſent reſtituées: ſes nepueux abuſans de leur au¬
thorité, commencent de mal-traitter le tiers & le
quart: bref il fait empriſonner le Cardinal Mo¬
ron, & quelques autres: toutes leſquelles choſes
luy acquirent tellement la haine du peuple, que
venant à mourir ſur ces entrefaites, on rompit ſa
ſtatuë̈, on en traiſna la teſte trois iours durant par
les rueës, peu s’en fallut qu’on ne fit le meſme de