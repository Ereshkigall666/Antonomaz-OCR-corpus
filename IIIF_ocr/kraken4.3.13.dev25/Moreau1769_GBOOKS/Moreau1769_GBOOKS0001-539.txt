538
clochers en France, dont Paris n’eſtoit conté́ que
pour vn, ſi chaque clocher vouloit donner vn
homme, qui n’eſtoit pas grand’choſe, on auroit en
deux ou trois mois vne armée de dix-ſept cens
nille hommes. Et puis que nous ſommes ſur ces
calculs imaginaires, ie t’en veux dire encore vn
autre au ſuiet de la milice compoſée des habitans
de l’Eſtat Eccleſiaſtique, qui ioüyſſent de beau¬
coup de priuileges & d’immunitez, à la charge de
prendre les armes & de ſeruir par tout où ils ſe¬
ront commandez, quand les Papes en auront be¬
ſoin: Car l’on faiſoit eſtat de mon temps, que
toutes ces troupes ramaſſées pouuoient faire vne
armée de ſix vingts mille hommes; & neantmoins
lors que cinq ou ſix ans aprés, il fut queſtion d’aſ¬
ſieger Caſtro, Meſſieurs les Barberins ne peurent
iamais tirer de ce grand & prodigieux nombre,
plus de deux ou trois mille hommes de ſeruice,
encore fut-ce par force, & en les bien payant. Mais
pour reuenir au calcul de noſtre Monſieur Gri¬
lincon, cét ancien Capitaine Archidamus, quoy
qu’il entendiſt la guerre auſſi bien que luy, &
peut-eſtre mieux, n’eſtoit pas de ſon opinion,
lors qu’il répondit à̀ ceux qui luy demandoient
iuſques où pouuoient monter les frais d’vne guerre
.. que l’on vouloit entreprendre, ̀ oouos & eud¬
. ui bellum ordinata, ou comme parle Syneſius,
dimenſa nmon querit; Et il eſt certain que Gonſalue
Fernand de Cordoü̈e ſurnommé le grand Capitai¬
ne, ſe ſeroit encore plus franchement mocqué de