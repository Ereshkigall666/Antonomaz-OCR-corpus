 19
l’ordinaire de meſdire d’vn amy, & qu’outre plus
quand la ſaincte Eſcriture a dit, non iudicate, ne
iudicemini, elle defendoit aux Iuifs de mal parler
de quelque perſonne que ce fuſt. Paſſons outre, ie
ſuis le plus trompé du monde, ſi l’on ne peut di¬
re du Cardinal, ce que Dion Chryſoſtome diſoit
de Socrates, ob calumniam & Socrates eſſer adoleſ¬ Ort. 7.
centium corruptor, & omnium quæ apud homines ſunt
legitimorum ſubuerſor: Mais quand cela ne ſeroit
point, eſt-ce pas neantmoins heurter l’honneſte¬
té publique, que de parler ſi ouuertement, com¬
me ont fait l’Apotheoſe, & ces deux Autheurs Bur¬
leſques des liures cy-deſſus mentionnez, d’vn cri¬
me que tout le monde appelle nefandum, parce
que de eo ne fari quidem licet. Et n’eſt-ce pas auſ¬i
choquer ouuertement le ſens commun, & la cha¬
rité que nous deuons auoir pour les eſprits foi¬
bles & imbecilles, que de les entretenir par des
nouueaux contes, dans les ſottes opinions des pro¬
digieux effets de la Magie, & dans les ceremonies
extrauagantes d’vn Sabath imaginaire. Au reſte
 lors que ie fus enuoyé de Marſeille au Mareſchal
d’Eſtrée, pour imprimer dans ſa maiſon certains
liurets que ſon Medecin auoit compoſez contre
les Barberins, à cauſe de l’execution faiteen la per¬
ſonne de Rouuray Eſcuyer dudit ſieur Ambaſſa¬
deur, ie fis connoiſſance fort particuliere auec vn
vieil homme de Chambre, ou Cameriero, comme ils
diſent en ce pays-laà, du ſieur Pietro Maarini, pere
dudit Cardinal, qui ne bougeoit quaſi de noſtre
C ij