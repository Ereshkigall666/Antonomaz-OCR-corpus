139
 ne, & Flaminio Roſſi nel Teatro della nobilita d’Jta¬
 lia, mettent la famille des Mancini au rang des au¬
tres Gentilshommes qui ſont en ladite ville, car
aprés ces deux teſmoignages on ſe pouuoit bien
paſſer des precedents.
S. Tu as bien fait puis que tu les auois de t’en
ſeruir, cela s’appelle iura iuribus accumulando; mais
de grace, puis que nous voila reuenus pour la ſe¬
conde fois ſur les Humoriſtes, n’attendons plus la
troiſieſme.
M. Tu peux bien iuger de l’eſtime que l’on
fait à Rome de cette Academie, puis que cét or¬
nement de la France, ce grand Fauteur des hom¬
mes de Lettres, cét Abyſme de ſç̧auoir Monſieur
Peyres, en auoit voulu eſtre, & que comme il a¬
uoit honoré cette fameuſe Academie de ſon nom,
elle voulut auſſi reciproquement honorer ſa me¬
moire, par des deuoirs que iuſque là elle n’auoit
rendus qu’à̀ ceux par qui elle auoit eſté gouuer¬
neée, & ce encores à cauſe de leur vertu & doctri¬
ne extraordinaire. Dequoy puis que nous auons
vne atteſtation tres-celebre dans la vie dudit ſieur
Peyres, que ce non moins aimable qu’admira¬
ble homme Monſieur Gaſſendi en a donnée au pu¬
blic, il vaut mieux que ie la cherche dans mon pe¬
tit veni mecum, pour t’en faire lecture.
S. Et moy pendant cela ie hauſſeray le temps,
afin que nous ayons tantoſt moins de crotte; ie
m’aſſeure que tu n’as point veu ce paſſage depuis
que tu l’as mis où il eſt, car tu as bien de la peine
S ij
à le trouuer.