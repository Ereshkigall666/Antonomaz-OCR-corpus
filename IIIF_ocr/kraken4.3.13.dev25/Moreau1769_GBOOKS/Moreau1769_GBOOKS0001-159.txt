153
bre Academie qui ſoit au monde, tu dis main¬
tenant que toutes ces Academies ne ſeruent pas
de grand’ choſe, & ſont la pluſpart du temps in¬
utiles.
M. Quand bien cette opinion qui m’eſt par¬
ticuliere, ſeroit vniuerſelle, quand elle ſeroit auſſi
 veritable qu’elle peut eſtre fauſſe, cela toutesfois
ne preiudicieroit en rien à l’honneur, ny aux me¬
rites des Mancini, puis que leur intention y paroiſt
tres- bonne, que les ſoins qu’ils en prennent ſont
tres-honneſtes, que la dépenſe qu’iſs y font eſt aſ¬
ſez conſiderable, bref que cette action eſt ap¬
prouuée de tout le monde, & accompagneé́e d’vne
telle magnificence, qu’il n’y a lieu au reſte de l’Eu¬
rope, où il ſe faſſe ſi ſouuent de ſi belles, ny de ſi
honneſtes aſſemblées qu’en cette maiſon dei Signo¬
ri Mancini.
S. Si tu dis vray, il faut que le Religieux, n’en
déplaiſe à ſon froc, ſoit vn grand impoſteur, car
quelle apparence y a-t’il que les Cardinaux & tou¬
te la Nobleſſe de Rome, pour ne rien dire des
Princes & Seigneurs Eſtrangers, vouluſſent aller
ſi ſouuent en vne maiſon où il pûroit ſi fort le
hareng & la vieille mareé́e.
S. Si tu n’es content du paſſage qué i’ay rappor¬
té cy-deſſus de la Roma moderna imprimée l’an i68.
par Pompilio Totti, tu te pourras encore informer
des domeſtiques de Monſieur de Fontenay, puis
qu’il ſera bien-toſt de retour de ſon Ambaſſade
de Rome, ſi le ſieur Lorenzo Mancini ne tient pas
vV