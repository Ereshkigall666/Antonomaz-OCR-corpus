291
rafaggi, & Calabroni des Italiens, qui prennent
plaiſir à remuer & rouler tout le long du iour,
les ordures que les autres animaux dédaignent de
toucher.
S. Ie n’ay iamais veu de Preſcheur mieux four¬
ny d’allegations que toy.
M. Si faut-il que ie t’en baille encore d’vne
couple au trauers des oreilles, pour te prouuer
que les hommes de bien n’ont rien de commun
auec ces beaux Panegyriſtes du Cardinal; la pre¬
miere ſera de Salomon, Cum detrahentibus ne miſ¬
cearis, quoniam repente veniet perditio eorum, & ce
peché eſt encore mieux exprimé, & auec beau¬
coup plus d’exaggeration en vn autre endroit de
la ſaincte Eſcriture, où̀ il eſt dit, omnis qui detra¬
hit fratri ſuo, homicida eſt. De ſorte que ceux qui
ont la crainte de Dieu deuant les yeux, & qui ap¬
prehendent les chaſtimens de ſa Iuſtice, ſe gar¬
dent bien auſſi de les prouoquer par leur médi¬
diſance.
S. Mais s’il n’y a eu que de la canaille qui ait
médit de luy, pourquoy tant d’honneſtes perſon¬
nes & de qualité, ont-elles acheté ſes meubles,
eſt-ce qu’il y a moins de peché à dérober qu’à̀
médire, ou à oſter le bien de quelqu’vn, qu’à fle¬
ſtrir ſa renommé́e?
M. Quand ta queſtion ſeroit bien fond́e, i’y
aurois bien toſt ſatisfait, car il eſt certain que la
bonne renommée, comme dit l’ancien prouerbe, vaut
mieux que ceinture dorée, c’eſt pourquoy lors que Iu¬
Oo0 ij