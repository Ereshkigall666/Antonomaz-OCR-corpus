345
S. Tres-volontiers, Maſcurat, mais à̀ la char¬
ge que tu parleras touſiours Chreſtien, car tu me
viens encore de bailler de deux mots par la teſte,
que ie ne croy pas qu’il y en ait de plus horribles
dans l’Alcoran.
M. Si tu diſois dans le Grimoire tu aurois plus
de raiſon, car tu as bien pû voir par la lecture de
ce liure, que l’on a traduit & imprimé en François
depuis deux ans, que les paroles de l’Alcoran ſont
tres-belles & bonnes, quoy que la doctrine en ſoit
fort mauuaiſe.
S. Parlez pour vous frere, qui auez la conſcien¬
ce large comme la manche d’vn Cordelier, & qui
chauſſez peut-eſtre à tous points; pour moy i’ay
obſerú à Aix la defenſe que Meſſieurs les Curez.
de Paris en auoient fait à la fin de leurs Proſnes.
M. Ie ne veux pas dire qu’ils ayent mal-fait,
car nous ſommes en vn ſiecle auquel on peut ls¬
gitimement craindre, ne
Seuiat atque nouos moueat dotfrin tumultus,  Sena.
comme diſoit Horace en parlant de la Fortune, Sr 
mais long-temps auparauant que ce liure fuſt de¬
fendu en François, ie l’auois veu en Italien, parce
que cette verſion laà eſtoit meilleure que la Latine,
& que ie n’entendois pas l’Allemande. Et fi tu me
demandes maintenant ce qu’il m’en ſemble, ie te
diray ingenuë̈ment que ce n’eſt pas d’auiourd’huy
que l’on eſt curieux en France, de ſç̧auoir ce que
dit l’Alcoran, puis que Belleforeſt ſe plaint en ſon
Hiſtoire des neuf Charles, que pendant le regne
X x