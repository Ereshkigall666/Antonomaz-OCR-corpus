693
ce vers eſt trop iniurieux au Barreau, ie puis tou¬
tefois bien me vanter auec Auſone, que
 Epice¬
Obuli opem cunctis poſcentibus artis inempte, , p.
Officiûmque meum cum pietate fuit.
La verit́ de ce que i’ay dit, la charité que ie dois
auoir pour ma patrie, l’amour de mon Prince,
l’innocence du Cardinal, vn peu d’affection qu’il
m’a teſmoignée, ſont les tuyaux qui conduiſent
ma parole du coſteé de l’equité & de la iuſtice.
Quoy que ie ne ſois pas Gentilhomme, i’ay neant¬
 moins le cœur noble, & aſſis en bon lieu, & ſi ie
ne ſeconde mes amis auec l’eſpée, ie ne laiſſe pas
de les aſſiſter autant que ie puis par mes diſcours;
quand ie voy qu’il faut prendre party i’ay bien
toſt fait, & ie cherche pluſtoſt les occaſions, que
d’attendre que l’on m’y traiſne comme ces ſoldats
mercenaires,
Nummo coacti qui ſuum offcium faciunt,
Terent. in
Jlle quem beneficio adiungas, ex animo facit, ldep 
 Studet par referre, praſens abſenſq; idem erit.
Si i’auois voulu me ſeruir des artifices que l’on
pratique en Cour, & aupreés des grands Seigneurs,
pour en obtenir quelques graces; ſi i’auois voulu
apoſter cinq ou ſix perſonnes de qualité, pour di¬
re au Cardinal, ſeparément l’vne de l’autre, que
Maſcurat eſt honneſte homme, qu’il eſt bien affe¬
ctionné à̀ ſon Eminence, qu’il eſt pauure, & a be¬
ſoin d’eſtre aſſiſté, peut-eſtre qu’il m’auroit plus
eſtimé & conſideré qu’il n’a pas fait; mais par la
grace de Dieu ie ſuis guary d’ambition & d’auarice,
SſſT i