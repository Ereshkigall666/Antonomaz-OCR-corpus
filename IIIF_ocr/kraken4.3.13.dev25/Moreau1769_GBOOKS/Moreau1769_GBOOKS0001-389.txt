383
me ie t’ay deſia dit aſſez particulierement; mais:
neantmoins ce n’a eſteé́ ny d’eux, ny chez eux que
i’ay appris ce que ie t’ay dit des Precepteurs que
l’on auoit cherchez pour le Roy.
S. Et d’où l’as-tu donc eu, puis que c’eſt vne
choſe ſi particuliere?
M. Dicenda tacendaque calleo. Ioint qu’il t’im¬
porte fort peu de le ſcauoir, admire pluſtoſt le
moyen dont ie me ſers pour apprendre beaucoup
d’autres choſes aſſez importantes.
S. Ie payeray de bon cœur vne couple de ha¬
rengs ſorets ſi tu me le veux dire.
M. Comme la nation Francoiſe eſt la moins
deffiante de tous les autres, auſſi eſt-elle la plus li¬
bre à parler; &ſi le Prince, Secretaire, Ambaſſa¬
deur, Conſeiller ou Miniſtre d’Eſtat doit expedier
dix affaires en vne matinée, il en depeſchera toû¬
iours cinq ou ſix pendant qu’on le chauſſe, qu’on
le peigne, qu’on luy fait la barbe, & que trois ou
quatre valets de chambre ſont bien empeſchez
autour de luy, ſans toutesfois qu’il en conç̧oiue
ou ſoupçonne rien de mal; parce que bien ſou¬
uent ils font les niaiz, ou ils teſmoignent d’eſtre
aſſez oceupez à ce qu’il leur faut faire, ſans pen¬
ſer aà̀ autre choſe: mais neantmoins ils remar¬
quent iuſques aux moindres circonſtances, leſ¬
quelles par aprés ils debitent à leurs confidents,
à leurs comperes & commeres, & aà tous ceux
qui les ſç̧auent langueier & caioller; En ſuite de
quoy les Maiſtres ſont quelque fois bien eſton¬