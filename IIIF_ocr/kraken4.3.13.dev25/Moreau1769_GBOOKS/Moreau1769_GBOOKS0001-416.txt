4
de pouuoir, ou du Cardinal de Richelieu, ou du
Marquis Spinola, ou du Comte de Collalto, ou des
feus Ducs de Sauoye Charles Emanuel ou Victor
Amedée, ou du Duc de Mantoüe, ou du Mar¬
quis de Saincte-Croix, ou du Picolomini, ou du Ma¬
reſchal de Schombert, ou de celuy de Thoiras qui le
fut voir en Auignon, & luy dit qu’il vouloit aller
à Rome comme il fit depuis, & ne pas partir des
pieds du Pape qu’il n’euſt obtenu vn chapeau
de Cardinal, pour celuy qui auoit ſeul dans le ſa¬
lut de Caſal, empeſché l’Italie de tomber ſoubs
l’eſclauage des Eſpagnols: & aprés cela nos fai¬
ſeurs de libelles--qui delectantur Iambis Horae.2.
Qique ioneis ſermonmibaus, & ſale nigro.
ep. 2. lib.2.
peuuent-ils auoir l’effronterie de nous debiter ce
Cardinal pour vn Franc ignorant, & inepte à tout
bien? ſi tant de grands hommes en ont eſté coif¬
fez, & ne pouuoient quaſi ſe deffendre, de tout ce
qu’il entreprenoit de leur perſuader. Mais dau¬
tant que ces Cenſeurs pour ne demeurer la bouche
cloſe, ont fait courirle bruit que c’eſtoit vn Sachetti
& non pas luy qui eſtoit le Chef de cette negocia¬
tion, laquelle à leur dire ſe trouua au bout du con¬
te plus aduantageuſe à l’Eſpagne qu’à la France, à
cauſe que toutes les forces des Eſpagnols auroient
eſté deffaites ſans ce Traitté qu’il fit: Ie leur nie
premierement ce qu’ils diſent de cette aſſiſtance
imaginaire, parce que long-temps auparauant le
ſieur Giouan Franceſco Sachetti auquel le Pape
lauoit adioint pour les negociations de la paix
Fff ij