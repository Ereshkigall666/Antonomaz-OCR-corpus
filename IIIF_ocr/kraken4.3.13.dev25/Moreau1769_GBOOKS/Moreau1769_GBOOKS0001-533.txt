5J32
ſur l’oceane? nos troupes en Piedmont, ne tiennent¬
elles pas le Milanois en bride? la Declaration que
nous deuons publier dans deux heures, ne fera¬
t’elle pas reuiure noſtre faction dans Naples? & ſi
le chetif ſecours des Hollandois, & qu’il nous fail¬
loit payer ſi cherement, nous manque, toutes les
forces de l’Empire n’ont-elles pas abandonneé le
Roy d’Eſpagne? noſtre armée n’eſt-elle pas à la
veille de faire vn grand effort en Flandre?ſix mois
de paix domeſtique & ſans Fronderie ne peuuent¬
ils pas remedier aux deſordres des’ finances? le
ſiege de Paris a-t’il mis toute la France c’en deſſus
deſſous, comme beaucoups’imaginoient qu’il de¬
uoit faire? Pourquoy donc nos affaires ſeront-elles
eſchoü̈é́es, & celles des Eſpagnols en meilleur eſtat,
ſi d’auenture ce n’eſt reculer, que de ne pas touſ¬
iours aduancer, & prendre quelque ville, ou ga¬.
gner quelque victoire ſur l’ennemy, comme le
Poëte Chreſtien Alcimus Auitus diſoit en parlant
de la chaſteté,
Si vires nullas virtus acquirit eundo,
Amaittit rediens paulatim extincta priores.
Mais pour le prendre de cette ſorte ne faut-il pas
eſtre beſte? ne faut-il pas ignorer qu’il n’y a ſi for¬
te ſanté qui ne ſoit trauerſée auec le temps de
quelque petite maladie, ny iour ſi beau ny ſi lu¬
mineux, qui ſoit ſans nuages; ſi la victoire eſtoit
touſiours d’vn coſté, les guerres ſeroient bien toſt
Apu N- finies, & Nœuius n’auroit pas dit, viciſſitatim
 un voluitur victoria: ſi les euenemens de la guerre