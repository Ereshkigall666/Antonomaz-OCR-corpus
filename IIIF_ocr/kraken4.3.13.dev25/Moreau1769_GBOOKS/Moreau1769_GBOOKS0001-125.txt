119
ualier Georges en veut paſſer ſon enuie, il le pour¬
ra faire chez Monſieur le Chancelier, chez Mon¬
ſieur le Preſident de Meſmes, aux Minimes, à S.
Germain, & en tout cas chez le Cardinal Mazarin,
oùù elles ſont aſſeureément, pourueu neantmoins
qu’il change vne autre fois de nom, car d’y vou¬
loir entrer ſous celuy du Cheualier Georges, il ne
ſeroit pas ſeantaà̀ Naudé de luy permettre.
S. Si nous auions aſſez de temps tu me ferois
vn plaiſir ſignalé de nommer les autres liures que
tu eſtimes les plus rares, mais il faut remettre cet¬
te matiere à quelque autre deſieuner que nous fe¬
rons enſemble.
M. Si cette cognoiſſance te pouuoit profiter,
i’aurois bien-toſt ſatisfait à ce que tu deſires, mais
apprens de moy, Sainct Ange, que iamais Libraire
ne s’eſt enrichy qu’à vendre des liures communs,
parce qu’en effet ils ſont les meilleurs, & comme
tels on les r’imprime ſi ſouuent qu’il n’ont garde de
deuenir rares; Ce n’eſt pas toutesfois que dans le
grand nombre des liures qui ſont imprimez, il n’y
 en ait quelqu’vns qui ne ſont pas moins bons que
rares, mais la pluſpart neantmoins de ceux qui ſe
vendent le plus cher, ne ſont pas de cette qualité là.
S. Ie te remercie de cét aduis duquel ie me ſer¬
uiray en temps & lieu, mais pour retourner à nos
Mancini quels memoires en as-tu trouuez depuis
ce temps-là̀.
M. Si i’auois les papiers qui ſont à Rome chez
leſdits Mancini ie te donnerois leur Genealogie ſi