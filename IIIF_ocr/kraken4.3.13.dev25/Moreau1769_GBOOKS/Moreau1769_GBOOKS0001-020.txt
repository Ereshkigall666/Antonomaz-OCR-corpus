S. A quelle heure penſes-tu que cette Decla¬
ation ſera acheuée d’imprimer?
M. Elle le pourra eſtre ſur les huit & demie.
S. Allons doncque bruſler vn Soleil de la nuit en.
l’artendant.
M. Si ie ne ſcauois que Balſac appelle ainſi vn
fagort, i’aurois eu beaucoup de peine à comprendre
ce que tu voulois dire.
S. Ie voy bien que tu as leu la Comedie en Co¬
medie: Mais à propos de Balſac, tiens-tu qu’il vou¬
luſt aduoü̈er la Letre à Monſieur de Beaufort pour
ſienne?
M. Si ie ne me reglois que ſur le ſtile pour en
iuger, ie ne t’en pourrois quaſi que dire, car elle
n’eſt pas mal contre-faite; mais la bien- ſeance me
fait croire, que Balſac n’aura pas voulu donner le
 meſme encens à Monſieur de Beaufort, qu’il auoit
donné vn peu auparauant à ſa partie aduerſe, par
vne lettre auſſi grande qu’vn volume, & de laquelle
ſes adorateurs diſoient, quoy qu’auec bien plus de
flaterie que de verité, que c’eſtoit le dernier effort
de ſon eloquence.
S. Certe raiſon à mon aduis n’eſt pas conuin¬
cante, car ie me ſuis laiſſé́ dire, que tel auoit dedí
de gros Liures à ce Cardinal, qui a deuanceé la dérou¬
te du meſme par l’Aduis contre le Miniſtre Eſtranger,
& depuis encore, compoſé la Parabole, le Mouchard,
& beaucoup d’autres pieces contre luy.
M. Cela peut bien eſtre, ſans neantmoins por¬
ter preiudice à l’vn ny à l’autre, car Balſac n’aura pas
B ij