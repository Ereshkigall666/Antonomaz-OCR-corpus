586
t’aduoü̈e qu’il y auoit grand plaiſir à les entendre
diſcourir ſans bruit, comme nous faiſons main¬
tenant, de beaucoup de choſes bien particulieres,
& remarquables touchant noſtre Politique: mais
neantmoins ils s’ébahiſſoient tous de ce que l’Eſ¬
pagnol voulant la Paix, comme tout le monde eſt
aſſez perſuadé, & les Franç̧ois eſtans auſſi tres con¬
tens de la faire, on n’auoit toutesfois pû iuſques
à cette heure venir à̀ bout, ny trouuer moyen de
la conclurre.
M. Veux-tu que ie te parle franchement, il
y a iey du noli me tangere, du noli altum ſapere, ſed
ime, car cette matiere eſt ſi releuée, qu’elle paſſe
ta portée & la mienne, & il n’y a que les acteurs
meſme de la negociation, qui puiſſent en diſcou¬
rir auec fondement; Vne propoſition eſcourtée,
vne petite circonſtance oubliée, quelque parole
miſe l’vne pour l’autre, changent bien ſouuent vn
cas du blanc au noir, & font paroiſtre en public
que tel ſouhaitte paſſionnément la Paix, qui eſt
celuy-là meſme qui l’empeſche de tout ſon poſſi¬
ble en partieculier. Ie te diray pourtant en peu de
mots, ce que i’ay recueilly il n’y a pas quinze iours
ou trois ſemaines, d’vne conuerſation où̀ ie me
rencontray fortuitement, dans laquelle Monſieur
Boulenger Secretaire de l’Ambaſſade de Munſer,
diſcourut amplement ſur la maniere frauduleuſe,
dont les Eſpagnols s’y eſtoient ſeruis, depuis le
commencement iuſques à la fin.
S. Puis que tu n’ignores pas le precepte d’Ho¬