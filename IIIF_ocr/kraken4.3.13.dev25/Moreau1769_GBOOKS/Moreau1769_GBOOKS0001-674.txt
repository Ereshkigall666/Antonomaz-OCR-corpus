676
meſle de la Librairie, & de laquelle auſſi ie m’e¬
ſtois touſiours eſtonné; qui eſt que ſi vn Librai¬
re fait imprimer quelque bon liure de Philoſo¬
phie, quelque Demonſtration de Mathematique,
quelque Diſcours ſolide, qui ſoit dans l’approba¬
tion de tous les Doctes, il n’en fera tirer que cinq
cens exemplaires, ou ſept cens & demy tout au
plus; là où s’il eſt queſtion d’vn Roman, de quel¬
que meditation creuſe, ou d’vn liure de Deuinet¬
tes, de Contes, de Baliuernes, il ne s’en fera pas
moins d’vn labeur entier, qui eſt de quinze cens
ou de trois mille, & encore faut-il bien ſouuent
les r’imprimer: ce qui ne prouient aſſeurement,
que de la raiſon que tu m’as donnée, de la diuer¬
ſité des eſprits de ceux qui les liſent; & dautant
que les foibles ſont en bien plus grand nombre
que les forts, par la regle rari quippe boni, il s’en¬
ſuit auſſi que les liures proportionnez aux eſprits
foibles, doiuent eſtre en plus grand nombre, que
ceux dont Meſſieurs nos Maiſtres ſe ſeruent tous
les iours; & de là vient auſſi que du Bray, Foßé,
& la vefue Chaſtelain, qui n’imprimoient que de
cette premiere ſorte de liures, eſtoient deuenus
plus riches que ceux qui faiſoient tout leur pou¬
uoir pour n’imprimer rien que de bon.
. Ie voy bien que tu ne parles de ces cho¬
ſes que par ouy dire, car ſi tu auois cognu Foſſé
& la vefue Chaſtelain comme moy, tu aurois bien
remarqué, que les Sermons de Deſſe, & le Cours de
Philoſophie d’Aſſeline, ont eſté cauſe de ces richeſ¬