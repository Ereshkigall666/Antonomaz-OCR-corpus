373
porter à l’enuy l’vn de l’autre la terreur auſſi bien
que l’honneur & la reputation de nos armes aux
quatre coins de l’Europe: & n’eſt-ce pas à cauſe
de cette independance qu’il iuge de tous les dif¬
ferents de la Cour, comme de choſes qui luy ſont
tout à fait indifferentes; qu’il blaſme & louë les
perſonnes ſuiuant leurs merites; qu’il les employe
ſuiuant leur capacité; qu’il dit & opine librement
dans le Conſeil ce qu’il iuge à propos pour les ne¬
ceſſitez de l’Eſtat; qu’il tient la balance droite
parmy les diuerſes factions qui s’éleuent de fois
& d’autres en ce Royaume; qu’il accorde les dif¬
 ferents de nos Princes comme feroit vn bon pere
ceux de ſes enfans; qu’il conſeille à la Reyne ce
qui eſt de la raiſon, de l’honneſteté, de la iuſtice,
& de la neceſſité de ſes affaires; & en vn mot qu’il
butte, ſans auoir égard à perſonne du monde, à
ce qui eſt ſeulement du bien & de la ſeuireté de
cet Eſtat, pour lequel l’on ne ſçauroit nier qu’il
ne ſoit tres-paſſionné, puis que au lieu du repos
dont il pourroit ioü̈ir à̀ Rome, & des contente¬¬
mens extraordinaires qu’il receuroit d’y viure en¬
tre ſes parens & amis, dans la tranquillité que le
dégagement des affaires luy donneroit, ou auec
des occupations, s’il y en vouloit auoir, qui ne ſe¬
roient peut-eſtre moins ſerieuſes, ny moins ho¬
norables que celles dont il eſt maintenant chargé;
il ſe reſout genereuſement d’obſeruer la promeſſe
qu’il fit au Roy defunt, & de recognoiſtre tant de
teſmoignages d’affection que la France luy a ren¬
 Aaa ij