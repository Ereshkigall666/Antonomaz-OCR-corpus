Li. 5. fab.
Lib. 6. ep.
37e0
 ces donneurs d’Auis, & ces porteurs d’Anmathenmes
S. Ma foy ie ſerois bien empeſch́ de te le dire,
car ie ne iuge pas volontiers de plus ſçauant que
moy.
M. La bonne Reyne Conſtantia penſoit eſtre bien
obligée au Roy Robert ſon mary, de ce qu’il auoit
fait mention d’elle en l’Hymne qui commence,
O coaſtantia Martyraum. Certain fluſteur nommé
Princeps, qui auoit eu dum Pegma rapitur, la cuiſ¬
ſe rompuë, penſa mourir d’aiſe, au rapport de
Phedrus, lors qu’eſtant retourné quelques iours
aprés ſur le theatre, il ſe perſuada que ce vers au¬
quel le Peuple Romain faiſoit tant d’acclamations,
Lætare incolunais Roma ſaluo Principe,
n’eſtoit dit, ny applaudy qu’à ſon ſuiet, au lieu
qu’il ſe deuoit entendre de l’Empereur. Ainſi Ja¬
bolenus Priſus dans Pline le Ieune, ſe trouuant aux
Declamations ſerieuſes de Pasienus Paulus Che¬
ualier Romain, qui commencoient, Priſce iubes,
il reſpondit à l’eſtourdie, croyant qu’on parloit à̀
luy, ego vero nihil iubeo, & troubla ainſi toute la
feſte par ſa folie. Imagine-toy donc que tu viens
de faire quaſi la meſme choſe: car cet apoſtro¬
phe à ta perſonne, n’eſtant que pour orner mon
diſcours, tu n’y deuois pas reſpondre, ny me trou¬
bler, & cela ſoit dit en paſſant: mais aà quoy
en ſuis-ie demeuré, ie ne m’en ſouuiens plus du
tout; tu ne dis mot, Sainct-Ange, aide-moy vn
peu à̀ retrouuer ce que ie voulois dire, parles ſi
tu veux.