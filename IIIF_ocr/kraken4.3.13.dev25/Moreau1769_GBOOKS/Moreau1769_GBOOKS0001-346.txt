340
S. Que n’as-tu dit tout d’vn coup, à ceux qui
cherchent le ſecret de la Pierre Philoſophale, ſans
Vſer de tant de circonlocutions?
M. C’eſt pour imiter ces pauures Heres d’Al¬
chimiſtes, qui ne parlent iamais que par figures
& embleſmes.
S. As-tu iamais veu ceux de Flasmsmel ſous les
Charniers de S. Innocent?
M. Il faudroit n’auoir iamais paſſé par là, ou n’a¬
uoir point d’yeux pour ne les auoir pas veus.
S. He bien que t’en ſemble-t’il?
M. Que le ſecret de la pierre eſt auſſi bien ca¬
ché ſous ces groteſques & marmouſets, que ſous
l’Apocalypſe, l’Odyſſée, la Metamorphoſe, & l’Hi¬
ſtoire de Theagenes & Cariclée, où neantmoins
ces reſueurs le vont chercher. Flammel eſtoit vn
Eſcriuain de Paris qui copioit des MSS. pour beau¬
coup de Seigneurs, & ie me ſouuiens d’en auoir
veu deux fort gros, ſç̧auoir vn Recueil de diuer¬
ſes Hiſtoires, & vn Roman de la Roſe, dont le pre¬
mier eſt gardé en la Bibliotheque du Roy, où̀ Meſ¬
ſieurs du Puy par illud nobile fratrums, ontpris la pei¬
ne de me le monſtrer, & i’ay veu l’autre à Rome dans
l’eſtude d’vn Cardinal, qui l’auoit eu du Palais d’A¬
uignon auec beaucoup d’autres MSS. lors qu’il y
eſtoit Vice-Legat.
S. Comment pouuois tu ſçauoir que ces deux
MSS. fuſſent pluſtoſt de la main de Flammel, que
de quelque autre?
M. C’eſt parce qu’il y metroit ſon nom à la fin