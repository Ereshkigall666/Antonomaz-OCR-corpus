638
eſprit ne ſe meſle iamais de quelque choſe que ce
ſoit, qu’il ne la tourne & manie de bonne grace,
prens garde à l’exemple que ie t’en veux donner.
Beaucoup de mes amis aprés auoir bien leu Boëce,
de la conſolation de Philoſophie, m’ont aduoü̈é que
ce petit traitté, quoy que tres-ſerieux & ſouſtenu
de profonds raiſonnemens, n’eſtoit pas ſi ſenten¬
tieux qu’vne epiſtre de Seneque, & neantmoins ce
grand ’homme de paix & de guerre, ſi renomḿ
dans nos Hiſtoires à̀ cauſe de la bataille de Mari¬
gnan Marthieu Cardinal de Sion, s’eſtoit rendu ce
Iiuret ſi familier, &y ſçauoit trouuer des reſpon¬
ſes ſi à̀ propos à tout ce dont on luy parloit, ou
ſerieuſement ou familierement, que ſi d’auenture
il n’appliquoit toutes les autres ſciences à Boë̈¬
ce, au moins appliquoit-il Boëce à toutes les
actions de ſa vie, & à toutes les ſciences & affai¬
res dont il parloit, commePaul Ioue l’a partieu¬
lierement remarqué́ en ſes eloges.
S. Puis que nous ſommes ſur ces diſcours, dis
moy ie te prie, qui ſont les Autheurs les plus in¬
ſtructifs & ſententieux de tous les anciens.
 M. I’en ay touſiours remarqué quatre, leſquels
meriteroient bien qu’on priſt la peine d’apprendre
la langue Latine, quand meſme elle ne deuroit
nous ſeruir qu’a les entendre, c’eſt à ſçauoir, Hora¬
ce, luuenal & les deux Seneques, ſi tant eſt qu’il les
faille diuiſer, ou pour mieux dire, le Philoſophe &
le Poëte Tragique; auſquels on pourroit auſſi
ioindre les quatre liures moraux du vieil Teſta¬