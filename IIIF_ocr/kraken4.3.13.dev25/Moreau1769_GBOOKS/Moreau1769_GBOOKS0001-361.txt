355
occaſion? a-t’on iamais blaſmé́ les meſmes Prin¬
ces, de ce qu’ils ont pris pour femmes des eſtran¬
geres, la France par exemple des Eſpagnoles, des
Allemandes, des Italiennes, des Lorraines, quoy
que par l’ordre eſtably dans le Royaume, elles
puiſſent auoir droit de le gouuerner & d’y exer¬
cer des Regences? s’eſt-on formaliſé qu’on ait
donné des Precepteurs eſtrangers aux Enfans de
France, comme l’eſtoit Benmedictus Theocrenus natif
de Genes, & qui mourut Eueſque de Grace, de
ceux de Franç̧ois premier? trouue-t’on auſſi à re¬
dire, que la Cour de nos Roys ſoit auſſi bien com¬
poſé́e de Princes eſtrangers que de naturels, ſoit
legitimes ou baſtards, & que ces premiers y ob¬
tiennent quelquefois plus d’authorité que les au¬
tres? Mais il y a plus, car ſi les peuples libres ont
ſouuent choiſi des eſtrangers pour les gouuerner,
comme par exemple lesPolonois vn fils de France,
& depuis luy vne famille Suedoiſe, les Napolitains
vn Charles d’Aniou, les Eſpagnols vn Charles V.
Allemand, & les Romains meſmes des Empereurs
tantoſt d’Eſpagne, comme eſtoient les Traians,
les Adrians, les Theodoſes, les Arcadius, les Hono¬
rius, qui ont fait dire à Claudian,
Sola nouum Latis vectigal lIberia rebus
Contulit Auguſtos.
tantoſt auſſi de Thrace, d’Afrique, d’Arabie,
De laudib.
Hongrie, Dalmatie, Narbonne, Genes, Milan,
& de quelque autre ville & pays que ce pût eſtre:
Si la Monarchie non ſeulement temporelle, mais auſſi
Yy ij
Serenz.