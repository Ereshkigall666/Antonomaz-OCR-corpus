358
ſans diſtinction de temps, de cauſes, ny de cir¬
conſtances particulieres, & auec cela ils concluent
que l’Arreſt de 17. doit auoir lieu contre le Cardi¬
nal, & qu’il le faut chaſſer comme autheur des
guerres, des maux & deſordres de toute la France.
Certes il me ſouuient d’auoir leu dans Arnobe &
dans Tertullian, que les Chreſtiens eſtoient an¬
ciennement accuſez par les Payens, d’eſtre cauſe
de tous les fleaux que Dieu enuoyoit aux hom¬
mes, Si Milus exundauit in arua, ſi ſuſpenduntur nm¬
bila, ſi celum ſtupet, on ne s’en prenoit qu’à cette
nouuelle ſecte, & la choſe paſſa ſi auant, que S.
Auguſtin prit occaſion de compoſer ces beaux li¬
ures de la Cité de Dieu, pour deliurer les Chre¬
ſtiens de cette calomnie. Et pourquoy ne dirons¬
nous pas le meſme auiourd’huy du Cardinal Ma¬
Zarin, puis qu’au dire de ces Meſſieurs, encore
qu’il n’y ait que cinq ou ſix ans qu’il eſt dans le
Miniſtere, c’eſt neantmoins luy qui eſt cauſe de
tous les deſordres qui ſont en France, voire meſ¬
me de ceux qui l’affligent depuis la mort de Hen¬
1ry IV. quoy qu’auec auſſi peu de raiſon qu’en a¬
uoit le lyon, de reprocher à l’agneau dans la pre¬
miere fable de Phœdrus, qu’il luy faiſoit boire
l’eau trouble. Mais ie vous prie bonnes gens qui
allez ſi viſte en beſogne, ne ſçauez-vous pas bien
le dire d’Ariſtote, qui aduertit ad pauca facilè iu¬
dicat?
S. Cela veut dire en François, de fol Iuge brié¬
ue ſentence.