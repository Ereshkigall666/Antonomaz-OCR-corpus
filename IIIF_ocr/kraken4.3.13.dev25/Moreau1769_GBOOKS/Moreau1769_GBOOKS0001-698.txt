
7o1
ſtat, & les faiſoit punir: A ton aduis, Sainct-An¬
ge, toutes ces raiſons & Hiſtoires ne ſeront-elles
pas plus capables de te perſuader quelle deferen¬
ce les ſuiets doiuent à leurs Prince, & combien
le pouuoir des Roys eſt abſolu, que ſi ie paſſois
ſous ſilence toutes ces belles authoritez & remar¬
ques, pour te conuaincre ſeulement par le ſim¬
ple narré de mon opinion, qui te laiſſeroit peut¬
eſtre auſſi froid comme elle t’auroit trouué? En
ſuite de quoy ſi tu veux mettre ces dernieres rai¬
ſons auec les precedentes que ie t’ay deſia rappor¬
té́es, pour iuſtifier mes citations, tu trouueras ſans
doute qu’elles ne ſeront iamais blaſmées, ſinon
par ceux qui n’en pourroient faire de ſemblables,
iuxta illud, Cauillari facilius eſt, quàm æmulari.
S. Ce que tu viens de dire de l’authorité & de la
puiſſance abſoluë des Roys, eſt bien éloigné́ de
l’opinion de beaucoup de perſonnes, qui leur veu¬
lent faire rendre compte dans trois iours, ou dans
trois mois au plus tard, de tous ceux qu’ils font
mettre en priſon, ſans adueu, ny participation
des Iuſtices & Tribunaux ordinaires.
M. Cette opinion qui eſt abuſiue & mal con¬
ceuë a eſté peu à peu introduite, pour remedier à
vne autre, qui eſtoit fort bonne, mais tres mal
executée: & parce que ſuiuant le dire d’Horace, ; Sem
ſatyr. 3.
Nil agit exemplum, litem quod lite reſoluit.
auſſi eſt-il vray de dire, que l’authorité du Prince
ſur les Priſonniers d’Eſtat, ne doit eſtre ny ſi ri¬
goureuſement exercée, qu’elle l’a eſté du viuant
Tttt iij