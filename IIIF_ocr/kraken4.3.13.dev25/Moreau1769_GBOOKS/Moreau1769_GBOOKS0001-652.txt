654
& les Polycarpus Leyſerus nous ont données; que
l’on en fait des recueils ſous le titre de Mercure
Ieſuite, auec aſſeurance d’en faire plus de volumes
qu’il n’y en a en celuy de France; quoy plus on
les a mis depuis ſix mois ſur l’eſchaffaut, & neant¬
moins perſonne n’a iamais crû que les Ieſuites fuſ¬
ſent coupables de tout ce dont tant de milliers de
libelles les accuſent. Perſonne n’a auſſi obſerueé
que ces nuages de médiſances, ces carreaux dar¬
dez par tant de mauuaiſes langues, ces foudres de
la plus horrible calomnie que l’on puiſſe ſoufrir,
ayent empeſché le moindre progres de leur for¬
tune, ou refroidy la bonne affection que tous les
honneſtes gens ont couſtume de leur porter: Et
i’oſe bien me promettre qu’il en ſera de meſme
de tous ces libelles publiez auec tant d’animoſité
contre le Cardinal Mazarin, parce que comme
diſoit Plaute,
Indignis ſi maledicitur male dictam id eſſe dico,
Verum ſi dignus dicitur, bene dictum eſt meo quidem anims.
Au reſte parce que tu pourrois t’eſtonner, qu’ayant
les ſentimens que i’ay pour le Cardinal, ie ſois vn
de ceux qui ont fait de ces libelles du temps. Ie
t’aduertis, Sainct-Ange, que i’eſtois auſſi preſt
dés les premiers iours du ſiege de defendre ſacau¬
ſe, comme ie ſuis à preſent; mais parce qu’il ne
m’eſtoit pas permis de le faire, il eſt vray que i’ay
taſché de ſubuenir à ma pauureté, en compoſant
des libelles qui n’offenſoient perſonne, & qui ne
buttoient à autre choſe, qu’à preparer les eſprits