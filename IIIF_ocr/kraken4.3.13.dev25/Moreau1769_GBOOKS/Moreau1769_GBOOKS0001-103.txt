97
moins ne ſera-ce pas à celle de quelque pauure &
miſerable Pedant ou Medocin.
M. Si tu veux adiouſter de France, nous ſerons
bien toſt d’accord, mais il ne faut pas dire le meſ¬
me d’Italie, où les meilleures nobleſſes de Genes,
Veniſe, & Florence, ne font point de difficulté de
trafiquer en gros de toutes ſortes de marchandi¬
ſes, & ny là ou ailleurs d’enſeigner publiquement
les ſciences, teſmoin les Picolomini de Sienne, les
Contareni, Foſcareni, Lauredani, Delphini, Tailia¬
petre, Moroceni de Veniſe, les Vetori, & Doxi de
Florence, & les Zabarelles, Sala, & Syluatici de Pa¬
doüe, qui n’ont point creu de preiudicier aux
anciens titres de leurs nobleſſes, par ceux de Pro¬
feſſeurs és Loix, Philoſophie, & belles Lettres:
mais à quoy reſue-tu maintenant?
 S. Ie penſe quel pouuoit eſtre le ſurnom de ce
fameux Angelus Politianus, duquel i’ay ſi ſouuent
vendu les Epiſtres Latines, puis que tu m’as fait
douter en parlant de ces ancini, qu’il ne ſoit ap¬
pelleé Politianus à patria.
M. Il me ſemble auoir leu en quelque endroit
dont ie ne pourrois pas me ſouuenir ſi facilement,
qu’il s’appelloit Angelus Baſſus, mais le nom de la
parie a ſupprime celuy de la famille, comme il eſt
auſſi arriué à Platine quis’appelloit Baptiſta Saccus,
à Foroliuienſis, Medecin des plus celebres de ſon
temps, qui auoit nom Jacobus de Turre, & à Ra¬
phael Volarerranus quieſtoit di Caſa Maffei, mais
il m’a eſté impoſſible iuſques aà̀ cette heure, de ren¬