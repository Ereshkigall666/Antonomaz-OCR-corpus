496
en eſt marquée auec vn Pax tibi Marce Euangeliſta
meus, & que l’on ne repreſente iamais cé́t Euan¬
geliſte que ſoubs la figure de la beſte qui l’accom¬
pagne; témoin le conte que l’on fait d’vn Nonce
de ſa Saincteté à Veniſe, lequel y eſtant arriué de
nouueau, & voulant mettre dans ſa Chapelle le
tableau de Sainct Marce; le Peintre qu’il auoit fait
appeller à cét effet luy demanda froidement, s’il
luy feroit grincer les dents, & s’il le repreſente¬
roit rampant, couché de ſon long, ou aſſis ſur
ſon cul; dequoy le Nonce fut ſi ſcandaliſé qu’il
fit mettre le Peintre aà̀ l’lnqulſition, l’accuſant
d’eſtre Lutherien, & qu’il s’eſtoit mocqué de luy
 & des Saincts; mais le Peintre ſouſtenant qu’il n’a¬
uoit iamais veu repreſenter Sainct Marc en qua¬
lité́ de Patron de Veniſe, qu’en l’vne de ces qua¬
tre poſtures, excepté qu’on ne le mettoit guere
ſur ſon cul, ſans luy faire tenir quelque eſcuſſon
entre ſes pattes, dequoy il n’auroit pas manqué
d’aduertir Monſieur le Nonce s’il euſt choiſi cet¬
te poſture là pluſtoſt qu’vne autre, il fut mis en
ſuite hors de cour & de procés, & ledit Nonce fut
contraint de faire venir vn Sainct Marc de Rome,
afin de l’auoir en figure humaine, comme on le
repreſente ordinairement, car perſonne dans Ve¬
niſe ne le pouuoit ou vouloit faire que ſoubs celle
 d’vn Lyon.
 S. Si cét abus eſtoit ſi grand que tu dis, on ne
luy donneroit pas des aiſles.
. Il falloit bien le diſtinguer par quelque
8
mar¬