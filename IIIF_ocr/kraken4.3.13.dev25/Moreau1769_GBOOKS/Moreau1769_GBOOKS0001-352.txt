346
ae-  du dernier, l’Alcoran de Mahomet eſtoit recherché auee
plus d’inſtance chez les Libraires de ce Royaume, que les
bons liures des Saints Docteurs, ou que la S. Eſcriture
meſme: Et nonobſtant cela, nous ne voyons point
que perſonne en France ait iamais eſté le moins
du monde ſoupçonne du Mahometiſme, dautant
que ce n’eſt pas l’ordinaire de diſputer ſur les prin¬
cipes, qu’il faut pluſtoſt ſuppoſer & croire: mais
bien ſur tout ce qui en eſt deduit, & dequoy cha¬
cun penſe eſtre obligé en conſcience d’auoir le
plus d’éclairciſſement qu’il luy eſt poſſible: ioint
auſſi qu’il eſt hors le pouuoir d’vn homme tant
habile qu’il ſoit, de cognoiſtre quelle eſt la Reli¬
gion des Tures ſoit pour la foy, ou les ceremo¬
nies, par la ſeule lecture de l’Alcoran; tout de meſ¬
me, ſans comparaiſon toutesfois, qu’vn homme qui
n’auroit leu que le Nouueau Teſtament, ne pourroit
iamais cognoiſtre le détail de la Religion Catholi¬
que, veu qu’elle conſiſte en diuerſes regles, cere¬
monies, eſtabliſſemens, inſtitutions, traditions,
& autres choſes ſemblables, que les Papes & les
Conciles ont eſtablis de temps en temps, & pieces
aprés autres, conformément à la doctrine conte¬
nuë implicitê ou explicitê dans ledit liure. Et en ef¬l
fet ſi ie n’euſſe eu recours à Poſtel & à Baudier ie
ne ſerois pas plus ſçauant que toy qui n’as iamais
leu l’Alcoran, dans les ceremonies de la Religion
Turqueſque.
S. Encore vn mot ie te prie, & puis tu verras
comme ie dauberay ſur la fripperie du Cardinal.