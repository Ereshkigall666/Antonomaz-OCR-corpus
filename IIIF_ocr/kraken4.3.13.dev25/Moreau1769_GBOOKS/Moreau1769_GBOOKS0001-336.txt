330
uées: le premier en nous aduertiſſant de ne rien
faire que par les formes ordinaires,
Sayr.6. Pone crucem ſeruo, meruit quo crimine ſeruus
Supplicium? quis teſtis adeſt’quis detulit? audi,
NMulla vnquam de morte hominis cunctatio longa eſt.
Et l’autre en eſtabliſſant la proportion requiſe en¬
tre la peine & la faute, adſit, dit-il,
Regula peccatis que pœnas irroget equas,
Nec ſceutica dignum horribili ſectere flagello.
Mais dira-t’on, il ne falloit point d’autres preu¬
ues, & d’autres formalitez, que la notorieté eui¬
dente, pour condamner le Cardinal comme per¬
turbateur du repos public; car voila en vn mot
tout le fondement d’vn Arreſt de ſi grande conſe¬
quence: mais pour renuerſer & ce fondement, &
la notorieté de fonds en comble, ie conſidere pre¬
mierement, & ie voudrois que tout le monde auſ¬i
conſideraſt auec moy, que Monſieur le Cardinal
n’eſt point ſeul Conſeiller de la Reyne; qu’il n’eſt
point Miniſtre abſolu ſoubs elle, comme l’eſtoit
Ie Cardinal de Richelieu ſoubs Louys XIII. qu’il
ne tient que la quatriéme place és deliberations;
qu’il eſt ſouuent contraint d’accorder beaucoup
de choſes à la Reyne par reſpect, au Duc, & au
Prince pour ne choquer leur authorité, & aux au¬
tres Miniſtres à cauſe de la pluralité de leurs ſuf¬
frages: Qu’entre tous les Miniſtres dont le Con¬
ſeil d’enhaut eſt compoſé, il n’y en a point de
moins violent, de plus deſintereſſé, & de mieux
intentionné que luy; Qu’il eſt auſſi le plus empeſ¬