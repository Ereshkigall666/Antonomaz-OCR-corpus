meſme vertu qu’ils ont profeſſée a fait qu’ils ont expi¬
ré ſans perdre le iour, & qu’ils viuront dans la mehoi¬
re des gens de bien, malgreé́ le treſpas.
 Nous conſiderons ce qu’on appelle leur infortune
auec enuie; & nous diſons picquez d’emulation, qu’ils
ſont heureux d’eſtre inforunez! Certes de fait, vn bon¬
heur ſi grãd eſt vn treſor bien rare; il eſt de ceux que les
morts emportent auec eux. Les Peuples qui iettoient
dans la foſſe de leurs deffuncts, de l’or, des pierreries,
des eſclaues, ne leur donnoient rien d’vn prix égal aux
richeſſes, que nos illuſtres Bourdelois ont emporté́es.
La terre pourriſſoit ſes ſottes vanitez, auec le corps au¬
quel elles eſtoient voü̈ées; mais le vray bien, & la ri¬
cheſſe qui les ont ſuiuis, ſont des treſors incorru¬
ptibles; & tout le monde ſcaura touſiours qu’ils ſont
morts pour la deffence de la publique liberté.
Ceux qui deux mille ans auant eux ont eu le bon¬
heur & le courage d’en faire de meſmes, viuent enco¬
res, quelle longue vie: il ne faut donc pas que nous
croyons qu’ils ſoient morts, puis qu’ils ſont heritiers
du deſtin de ceux qui ne peuuent mourir; pourquoy
doncques les pleurerions nous?
Ie te le redis donc encores paſſant, ne pleure point
pour eux, regarde au haut de cet Epitaphe, & tu les
verras proclamer vainqueurs. S’ilsſont des vainqueurs
ils ne veulent entendre que chants de triomphe, &
ne ſe ſçauroient plaire aux plaintes lugubres; Les
ſouſpirs ſont trop triſtes pour eux. Faits ton deuoir