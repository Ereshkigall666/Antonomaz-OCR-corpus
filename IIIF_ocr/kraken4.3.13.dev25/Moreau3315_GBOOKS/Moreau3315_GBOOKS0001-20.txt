par Monſeigneur de Graſe ’ Vence: 165r. 19
Arbitres de voſtre authorité. Vous auriez vn vain
tiltre de Royauté, & ils en auroient l’effet. Vous
en porteriez les onemens, & ils en exerceroient la
puiſſance. Ils parleroient en voſtre nom, & ils s’op¬
poſeroient à toutes vos volontez. Ils ſe ſeruiroient
de voſtre bras, mais ce ſeroit pour executer leurs
vengeances. Dieu qui a vn ſoin paternel de la Fran¬
ce, nous preſeruera par ſa grace d’vn ſi funeſte ren¬
uerſement. Mais comme il eſt plus aiſé de preuenir
les maladies du corps humain que de les guerir; la
prudence politique veut qu’on ne neglige rien de
ce qui peut alterer l’œconomie du corps de l’Eſtat,
afin de n’eſtre pas obligé de recourir aux derniers
remedes. Vous voyez, SiRR, comme les intereſts
de la Royauté, ſont joints en cette occaſion auec
ceux de l’Egliſe; & comme en vous demandant
qu’il vous plaiſe de reparer les iaajures qu’elle a re¬
ceuës par les Arreſtsu Parlement de Tholoſe,
nous demandons à̀ voſtre Majeſté, qu’elle releue
ſon Sceptre foulé aux pieds, qu’elle raffermiſſe ſon
Throſu eſbranlé, qu’elle faſſe juſtice à ſon autho¬
rité meſpriſée.
Nous nous contentons de vous découurir les
playes de cette diuine Mere dont vous auez l’hon¬
neur non ſeulement d’eſtre le fils, qui eſt le plus
honnorable tiltre, dit Saint Ambroiſe, que puiſſe
porter vn grand Empereur, mais d’eſtre le fils aiſné,
ce qui enferme vne dignité toute particuliere aux
Roysde France; ſans nous expliquer dauantage
ſur la ſatisfaction que l’Egliſe deſire de voſtre Ma¬
C ij