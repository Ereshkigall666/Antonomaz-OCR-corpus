Remonſtrance faite au Roy
comme ce fut la pieté qui l’y fit entrer; c’eſt elle
qui l’y conſerue, apres que le ſon des paroles de ce
Prelat s’eſt euanoüy. Ie me trompe, S IR, il me
ſemble que le bruit de ce tonnerre retentit encore
dans ce lieu auguſte, & qu’il fortifie la foibleſſe de
ma voix. Vne prile de corps decreteée contre Mon¬
ſieur l’Archeueſque de Narbonne, auec des termes
qui égalent vn des plus grands Prelats de voſtre
Royaume, ſoir par la dignié de ſon Siege, ſoit par
les vertus Epiſcopales, ſoit par la fidelité & par la
paſſion pour le bien de l’Eſtat, qui ont eſté ſi glo¬
rieuſement éprouueées en des temps difficiles; au
plus vil & au plus infame criminel du monde: Vn
adjournement perſonnel contre Monſieur l’Eueſ¬
que d’Alby, que ſa naiſſance & ſon zele pour le
ſeruice de voſtre Majeſté, rendent ſi conſiderable,
ſur des accuſations dont il a clairement verifié la
fauſſeté: Des injures atroces prononceées contre
l’honneur de Monſeur l Eueſque da aviere, dont
la vie eſt tres-innocente, dans la ville de ſa reſidence:
Vne ſedition excitée contreluy par vnConſeiller du
Parlement de Tholoſe, qui euſt eſté obligé de l’ap¬
paiſer, ſi le peuple l’euſt formée en ſa preſence: Des
Arreſts par leſquels ce meſme Parlement donne la
puiſſance de preſcher & de confeſſer, ſur le refus de
l’Eueſque Dioceſain; ne lont pas des actions que
puiſſent oublier aiſément, ny vn Roy nourry dés le
berceau à la pieté, dont l’eſprit ſurpaſſe les années
de ſi loin, & qui ſçait desja ſi-bien faire le diſcer¬
nement des choſes; ny vne Reyne qui ſe monſtre