 11
moindre goutte deſon ſang peut-elle eſtre iamais aſſez di¬
gnementpayée? Et quelquereſpect & quelque amour que
nous ayons pour noſtre cauſe, pourrions-nous aſſez re¬
gretter le bras droit du Roy, l’eſperance & l ’admiration
de ſes peuples, l’eſtonnement & l’effroy des eſtrangers, &
pout tout dire vn Prince que l’Empereur & le Roy d’Eſpa¬
gne ne connoiſſent que par la priſe de leurs fortereſſes, &
 par la deftaite de leurs armées?
Ie fais icy en ſa faueur ce ſouhait que faiſoit autrefois
Moyſe. Pleut à Dieu que tous les hommes fuſſent Prophe¬
tes. Il verroir au moins lde loing que ceux qui ſouſtien¬
nent des quereles trop iniuſtes ſont toufours a plaindre,
qu’ils ſement du vent, pour parler auec l Eſcriture, &
qu’ils moiſſonnent des tempeſtes. Monſieur le Prince eſt
trop iudic ieux pour croire auec Roboam, que ſon petit
doigt eſt plus fort que tout le corps de ſes peres, & quand il
voudroit s’eſleuer à leurs deſpens & à leur honte, il eſt trop
ſage pour n’eſtre pas perſuade que c’eſtſicy la cauſe de
Dieu qui combat pour nous au milieu de nos armées.
Outre ce mal-heur qui regarde la vie & la conſcience,
il arriuera ſans doute que ſes belles iourné́es que les Fran¬
cois ont chommées comme autant de feſte, ne viuront
plus dans leur memoire, pour ce que les hommes ſont na¬
turellement plus portez aà ſe reſſouuenir des maux ’qu’on
leur a cauſez, que des graces qu’on leur a faites, que les
biens-faits s’eſcriuent deſſus le ſable, & les iniures ſur le
marbre & ſur le bronze. Il arriuera que les acclamations
publiques ſe changeront tout d’vn coup en imprecations
ſecrettes; qu’il perdra ſa plus belle gloire en perdant l’a¬
mour des peuples; & quand la poſterité s’entretiendra de
Rocroy, de Fribourg, de Nortlinguen, & de Lens, elle
ne manquera point de parler de Paris preſſé d’vn ſiege,
d’vn vſurpateur maintenu contre l’Authorité Royale, de