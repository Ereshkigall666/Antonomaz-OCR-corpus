du conſentement & de l’aſſſtance. de ſon Al¬
teſſe Royale, Monſeigneur le Duec dOrleans, &
d’vn nombre conſiderable de Princes, Ducs &.¬
Pair, & de Monſieur le Coadjuteur de Paris!.
I ſe preſente vne ſeconde, tres-forte & tres¬
 puiſſante raiſon, pour monſtrer la Iuſtice & l’é¬
quité de cét Arreſt, & qu’il doit eſtre executé
comme vn lugement le plus ſolemnel & le plus
iudlcieux qui aye iamais eſté prononcépar Noſ¬
ſeigneurs de la Cour de Parlement, c’eſt qu’il ſe
voit eſtre ſemblable à celuy qui fut iadis rendu
par le Sage Salomon, dans le chap.;. du liure 3.
des Roys, ſur la conteſtation meü entre dex1
femmes, qui ſe diſoient l’vne & l’autre mere d’vn
petit enfant nouueau né, & en cette qualité e
demandoient la poſſeſſion, mais auec telle ar¬
 deur & violence qu’il eſtoit difficile de pouuoir
recognoiſtre qu’elle eſtoit la veritable mere’de
ce petit innocent, & celle à laquelle il deuoit
eſtre adjugé. Ce ſage Roy pour rendre autant
veritable qu’equitable l’Arreſt qu’il auoit à pro¬
noncer, commanda qui luy fut aporté vne eſpée
pour diuiſer en deux cette innocente victime, à
fin d’en donner vne partie à chacune de ces deux
femmes qui ſe pretendoient en eſtre les vrayes
meres, iugeant bien que comme il eſtoit impoſ¬
ſible que deux femmes peuſſent eſtre meres d’vn
ſeul enfant, auſſi que la legitime mere d’iceluy