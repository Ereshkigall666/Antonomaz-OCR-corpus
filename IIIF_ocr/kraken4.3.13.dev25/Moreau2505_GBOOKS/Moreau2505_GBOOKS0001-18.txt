 ry
puiſſe auoir de la bonne volonté pour eux?SIRE, ceux
qui par leurs factions ont fait retourner le Cardinal Ma¬
zarin, & au meſme temps fait manquer la parole de V. M.
donnée à Mrs le Duc d’Orleans, à M. le Prince de Condé,
aà̀ vos Parlemens, & à tous vos peuples, ont plus eſbranlé
voſtre autorite, que ſi elle auoit perdu des batailles & des
prouinces entieres. Ilsont mis la deſfiance entre V. M. &
Ies ſujets, dangereuſe peſte, qui corrompt & deſtruit l’har¬
 monie qui doit eſtre entre le Prince & ſes ſujets; qui rompt
le nœud par lequel ceux-cy ſe tiennent vnis dans le ſer¬
uice & l’obeyſſance enuers leur Souuerain, par l’aſſeuran¬
ce qu’ils ont en ſa parole Royale, & en l’execution de ſes
promeſſes; & qui donne vne entiere confiance au Prince
de leur fidelité.
SiV. M. eſt en deffiance de ſes ſujets, elle prendra des
reſolutions, dont l’ombre toute ſeule les eſpouuantera,
& troublera leur imagination, & en ſuite la meffiance
ayant auſſi occupé leur eſprit, il y a danger qu’ils ne ſe
portent à des actions extrauagantes, dans leſquelles eux
& l’Eſtat pourroient courre fortune de perir.
Il n’y a perſonne qui ne ſçache que le Cardinal Maza¬
rin, pour regner abſolument en France, & s’emparer de
voſtre Majorité, a trauaillé tant qu’il a pû pour luy rendre
ſuſpects & odieux M le Duc d’Orleans, Mrs les Princes
du Sang, les Parlements, & tous ceux qui n’ont pasvoulu
l’adorer, qu’il a eſté ſi inſolent & temeraire de comparer
aux Cromvvels & Fairfax. Il a donné à V. M. de mauuai¬
ſes impreſſions contre la fidelité de tousvos ſujets, crime
le plus deteſtable & horrible qui ſe puiſſe commettre, puis
qu’il tend à̀ aneantir l’amour que V. M. doit auoir pour ſes
E