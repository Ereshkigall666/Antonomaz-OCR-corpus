8
gne meſine contribue à noſtre réjoüiſſance, & faiſons que malgré
elle la liqueur de ſes raiſins échauffe l’ardeur Martiale des Fran.
cois, & ſerue d’allumettes au feu qui les anime à combattre ces
Rodomonts.
Enfin ajuſtons ſi bien toutes choſes, preparons de telle ſorte
les maticres de noſtre ioye, & rendons tant de preuues des reſſen.
timens du bon-heur que nous receuons aujourd’huy par le retour
de ſa Majeſte, que non ſeulement la France, non ſeulemeut
l’Europe, mais le Monde tout entier auou que comme il n’y a
point de meilleur Prince ſur la Terre, que noſtre Roy, il n’ya
point auſli de ville plus affectionnée enuers ſon Prince que Pans,
ny de peuples plus zelez enuers leurs Souuerains que les Hab!¬
tans de cette Ville, qu’on nomme à bon droict l’Abregé du Mon.
de, & la Merueille de l’Vniuers,
Mais pourquoy faire des exhortations à̀ ceux qui biulent d’ar.
deur pour le ſeruice du Roy? Et pourquoy inuiter à la reconnol¬
ſance ceux qui ont ſouffert auec tant de deſplaiſir ſon éloignt.
ment, & qui ont ſi paſſionneément deſiré ſon retour: Certes, il el
inutile, & j’auouë que ie vous ferois rort d’y inſiſter dauantage;
mais pardonnez à mon zele qui eſt boüillant, & à̀ mon amour
qui eſt extréme, qui non ſeulement ne ſe peut contenterde rien
qui ſoit mediocre, mais qui ne peut ſouffrir le moindre retarde
ment dans les choſes dont elle deſire l’effectuation.
Courage doncques Citoyens, vous auez hien commencé li
feſte, & ie voy que vous auez bõne enuie de l’acheuer. Ces Corps
illuſtres ſe ſont acquittez les premiers de leur deuoir, & voſtre
Bourgeoiſie a eu l’honneur de voir paſſer au milieu d’elle l’Hon¬
neur de la France, & la Gloire des Chreſtiens, l’Hercule Triom¬
phant, & le plus grand de tous les Roys, qui ſe void maintenan¬
en ſon Palais, enuironné de ſes Princes, & tout rayonnant di
gloire, comme le Soleil, lors qu’ayant couru par le Zodiaque,!
arriue au plus haut poinct de ſon exaltcation, ou qu’il entre das l.
iouſſazce des delices de ſa propre maiſon.
FIN.
A Paris, Chez la vefue François Targa, rue S, Victor,
au Soleil d’or. Auec Permiſſion.