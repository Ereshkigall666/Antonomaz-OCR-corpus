7
Et ſur tout, le iour du Courrier
Le ſupplice eſtoit tout entier,
D’empeſcher l’auide Rouſſanes
D’aller faire ſes carauanes.
Yo crepo, diſoit celuy la,
L’autre cecy, l’autre cela,
Touſiours regardant par derriere
Si l’on luy tailloit la croupiere.
On ne parloit qu’en grimaſſant,
On grimaſſoit en reuaſſant;
Et moitié raiſins, moitie figues,
Onſe faiſoit part des intrigues.
Les Frondeurs & les geus de bien
N’auoient vn ſeul mot d’entretien
Attendant la methamorphoſe,
Ils ne liſoient plus vers ny proſe.
Lors Meneſtriers & violons.
Monſtrerene viſte les talons,
Et toute la joye publique
Deuint ſoudain paralitique.
Tandis l’inſolente Nanon
Faiſoit la Dame d’Eſpernon,
Et ſa ſœur Marion la folle
Enuoyoit le Due à l’eſcole,
Le faiſant jouer au tric trac,
Et le tenant bas comme vn beac.
Elles commandoient à baguette.
Au raſte comme à la braguette.
Elles faiſoient les Magiſtrats,
Diſpoſoient de tous les Eſtats;