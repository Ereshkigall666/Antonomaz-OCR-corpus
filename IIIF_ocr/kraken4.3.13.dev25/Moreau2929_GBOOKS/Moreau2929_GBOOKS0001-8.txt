celuy qui luy auoit fait mettre; ce Prince genereux ns
voulant aduantages ny eſtabliſſemens que la ſeule li¬
berté de ce frere qu’il a pourſuiuie & ménagee iuſques!
à ce qu’elle ſoit arriuee. Aprés des veritez ſi fortes & ſi
ingenuës, ie ne doute point(Monſieur) que vous ne
ſoyez de mon avis, & que vous ne iugiez auec tout le
nonde, que Monſieur le Duc de Beaufort a plus perdu
de reputation en vn iour, par la malheureuſe actiou
qu’il a faite, qu’il n’en peut acquerir de toute ſa vie;
que beaucoup de perſonnes eſtiment qu’il devroit paſ¬
ſer-dans vn Cloiſtre, plutoſt qu’à triompher ainſi qu’il
fait, de la mort de Monſieur ſon beau-frere, & d’vn
Prince le luſtre de nos iours, qui a tant de fois expoſé
ſa vie, ſon bien, & ſa ſanté pour ſeruir la France, & qui
ſe trouue auiourd’huy dans le tombeau tout couuert
de bleſſures, pour auoir protegé l’intereſt du public, &
ſerui ſon Altefſe Royale, & Mt le Prince. I’apprehen¬
de( Monſieur) que le rapport que ie vous fais auec ſin¬
ceriteé, de ce dont vous m’auez ordonné de vous ren¬
dre compte, ne vous donne de nouueaux ſentimens de
douleur; Et neantmoins ie ne puis finir ſans me donner
l’honneur de vous dire, que nous deuons à ce grand
Prince des regrets eternels, & des larmes de ſang, pour
meſler auec celles de Madame ſa veufue, de deux pe¬
tites Princeſſes, ſi dignes de compaſſion, & auec ce
ſang tres-illuſtre & tres-innocent ſorti de tant de Rois
& d’Empereurs, demandet inceſſamment aà̀ Dieu la iu¬
ſtice que ſa parole nous promet; & il eſt d’autant plus
croyable que nous l’obtiendrons, que ce pauure Prince
malheureux a eſté heureux à ce poinct, de faire dans les
derniers momens de ſa vie, des actes de repentir de ſes