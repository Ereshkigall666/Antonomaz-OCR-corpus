
3.
effets tout contraires aux paroles qui nous auoyent
eſteé ſi ſolemnellement portées & que noſtre Cour
de Parlement eſtoit d’autant plus obligée d’obſer¬
uer religieuſement, que le reſpect & l’obeyſſance
qu’elle nous doit, la deuoit empeſcher de ne rien
entreprendre qui nous pû̂ſt donner mécontente¬
ment. Nous auons eu grand plaiſir de ſuiure les con¬
ſeils que l’on auoit jugez neceſſaires pour remedier
 aux deſordres que l’on diſoit s’eſtre formez dans no¬
ſtre Eſtat, Et bien que la forme que l’on auoit tenuë,
nous pûſt empeſcher de conſentir à ce que l’on deſi¬
roit de nous: neantmoins l’amour que nous auons¬
pour nos peuples nous a fait diſſimuler le mauuais
procedé que l’on auoit tenu, qui bleſſoit noſtreau¬
thoritré: Mais aà̀ preſent que nous auons fait tout
ce que nous pouuions pour le bien de noſtre Eſtat, la
diſſimulation des entrepriſes que noſtre Cour de
Parlement fait ſur noſtré authorité ne pourroit pro¬
duir autre choſe que l’affoibliſſement de noſtre
puiſſance & vn meſpris de l’authorité Royaſe, pae
ceux qui ſont plus obligez aà la reſpecter: Ainſiapres
auoir conſideré́ combien les aſſamblées & les delibe¬
rations que noſtredite Cour de Parlement continuë
de faire contre noſtre volonté, & contre les ordres
précis que nous luy auons donnez, nous ſommes
obligez de prendre les voyes que nous auons jugé
neceſſaires pour en arreſter le cours, dont la conti¬
nuarion pourroit cauſer de ſi grands maux à noſtre
Eſtat, ſans apportetr aucun bien au public. Nos en¬
nemis font aſſez connoiſtre le préjudice que nous