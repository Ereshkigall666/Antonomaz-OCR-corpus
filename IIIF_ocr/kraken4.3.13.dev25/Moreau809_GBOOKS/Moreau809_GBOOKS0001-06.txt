1
ce calme n’a gueres duré, & l’orage qui le ſui¬
uit bien toſt apres, fut vn preſage funeſte des
bouraſques qui depuis ont attaqué voſtre ver¬
tu, éprouué voſtre conſtance, ébranlé voſtre
courage, & ietté dans l’emotion les puiſſances
de voſtre Ame incomparable. Neantmoins ces
rudes aſſauts, quiauroient ſans doute renuer¬
ſé́ les autres, n’ont touché que la moindre par¬
tie de vous-meſme: voſtre Eſprit a touſiours¬
triomphé de ſes plus puiſſans ennemis; & vo¬
ſtre Conſcience s’eſt rendue victorieuſe, meſ¬
me de ceux qui ont perſecuté ſon integrité auec
plus de violence.
Vn ancien Philoſophe diſoit, qu’il ne faiſoit
point d’eſtat d’vnhomme, qui paſſoit ſes iours
fans calamité, & que les Dieux ne iugeoient
pas dignes d’auoir vn aduerſaire: au contraire,
Galba proteſte qu’il appelle Piſon aà l’Empi¬
re, parce qu’il a eſté conſtant & malheureux, &
que celuy que la fortune n’auoir ſceu vaincre,
eſtoit capable de commander au vainqueur des
Nations, & au triomphateur de la terre. MA¬
DamME, voſtre illuſtre naiſſance, la grandeur & la
Nobleſſe de laMaiſon d’Auſtriche, ne vous de¬
uoient pas moins qu’vne eminente Couronne:
la France ne pouuoit pas eſperer plus de gloire,
que de vous la voir ſi dignement porter, & les
Peuples plus de bon-heur: mais voſtrevertu, &
les diuines qualiez de voſtre Ame, meritent
B