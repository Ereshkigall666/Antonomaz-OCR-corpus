11
 crie que c’eſt luy qui vient.
Enfin on n’entend prononcer que le nom de Mon¬
ſieur de Turenne, & il ſemble que ce ſoit vn foudre
dans nos bouches aſſez puiſſantpour vaincre tous nos
ennemis: Tout Paris d’vne voix publie que nous n’a¬
uons plus rien à craindre, puis que ce grand Guerrier
eſt de noſtre party: que s’il peut joindre vne fois ſes
troupes aux noſtres, l’ennemy de l’Eſtat eft perdu, &
nous ſommes ſauuez: que puis qu’il vient de ſi loin
pour ſeruir la France, il ne le fera point à demy: que ce
grand courage bruſle, & ne peut eſtre tiede dans la
querelle de ſon Roy: qu’ilapporte vn Cœur inuincible
dans vnCorps infatigable, animé́ par vne Ame pure &
ardente, & conduit par vne prudence incomparable:
qu’il ameine vne Armée aguerrie & victorieuſe, pleine
de zele pour fon Prince & ſon General, & de haine
pour noſtre ennemy. Vne Armée qui ſe reſſouuient
que cét infame Pilleur du Royaume luy a volé toutes
ſes monſtres & ſa ſubſiſtance, & qu’il n’a pas tenu à̀
luy qu’elle ne ſoit perieil y a long temps. Auec des
forces de tous coſtez ſi bien animées & ſi bien inſtrui¬
tes, perſonne ne peut douter, que la victoire neſe pre¬
pare de venir à nous, & d’abandonner nos ennemis.
Chacuns’imagine deſia voir les paſſages ouuerts, &
les viures entrer dans Paris auec tant de foule, que l’a¬
bondance les fait meſpriſer autant qu’on les a recher¬
chez: les pus affamez s’enquerans, s’il faudraſouffrir
que tous entrent, & laiſſer embarraſſer les ruë̈s d’vn
nombre infiny de chariots de bleds & de farines, de
  
 4
-P