1
 19
leur apparehte de quelque raiſon, ils nous euſſent appel¬
lez pour voir iuger cette aftaire auec nous, puis qu’ils ſça¬
uent bien que c’eſt vne cauſe de nullité contre vn Arreſt,
que de n’auoir pas ouy les deux parties. Nous n’auons
pas agy de la ſorte auec eux, quand ils ont pretendu nous
ſupprimer par vne Declaration qu’ils auoient obtenuë
à la dérobée, Nous les auons fait appeller au Conſeil, qui
apres les auoir entendus ſelon les formes, les condemna
par vn Arreſt contradictoire, & ordonna que nous tien¬
drions noſtre Seance, ſuiuant les termes de noſtre pre¬
miier eſtabliſſement. Il ne faut que comparer le procedé
des vns & des autres, pour connoiſtre laquelle des deux
Declarations eſt la mieux fondée, l’on iugera auſſi-toſt
que la premiere eſt vn effect de la prudence de voſtre
Conſeil, & la ſecondevn effect du malheur du temps, Que
V. M. a donné́ la premiere de ſon plain pouuoir & de ſa
certaine ſeience, & que les Anciens ont eux-meſmes fait
la ſeconde, par vne entrepriſe temeraire & ſans exemple.
Les choſes qui ſont baſties ſur de mauuais fondemens, ne
peuuent pas ſubſiſter longrtemps, ſi toſt que la violence
ne les ſoûtient plus, elles tombent d’elles meſmes. Tou¬
tes les Loix veulent’qu’il n’y ait point d’obligation où il
y a eu de la contrainte; & perſonne ne doute que les Mo¬
narques, qui ſont les Maiſtres des Loix, ne puiſſent iouyr.
de ce droit naturel auſſi bien que leurs Subjets. Il arriue
quelquefois dans les Eſtats comme dans la mer, des tem¬
peſtes ſi ſoudaines & ſiviolentes, que ceux qui tiennent
le gouuernail, ſont contraints pour éuiter les écueils, de
relaſcher au gré des vents, & de s’écarter bien loing de
leur roure; mais ſi toſt que le mauuais temps a ceſſeé, ils
ſç̧auent bien reprendre leur courſe vers le port, dont la
furie de l’orage les auoit éloignez. Entre pluſieurs exe¬