& receus auec la ſatisfaction generale des Peuples, Pre¬
ſentent auiourd’huy leurs tres-humbles Remonſtrances
à Voſtre Majeſté, pour luy demander Iuſtice de lavio¬
lence qui les a fait ſupprimer comme des criminels, &
qui les a voulu immoler à la haine de quelques parti¬
culiers.
SIRE, ce n’eſt pas le motif de leur intereſt, ny le
reſſentiment de leur propre mal, c’eſt le zele immuable
qu’ils ont touſiours eu pour le maintien de voſtre Au¬
thorité ſacrée, pour l’obſeruation des Loix & des Or¬
donnances de l’Eſtat, pour le bien & ſoulagement de
vos Peuples, qui les ameine deuant le Thrône de Vôtre
Majeſté́, & qui les oblige à vous faire leurs tres-iuſtes ſup¬
plications. Veritablement s’ils n’eſtoient touchez que de
Ieur injure particuliere, ou ſi leur perte (comme on leur
veut faire croire) pouuoit affermir le repos publie, ils ſe¬
roient demeurez dans vn ſilence perpetuel; quelque grande
qu’euſt eſté leur uleur, leur patience l’auroit eſté da¬
uantage, ils ſe ſeroient eux-meſmes deuoüez pour la tran¬
quillité de l’Eſtat, & la gloire de la victime n’euſt pas eſte
moindre que la ioye de ceux qui la vouloient ſacrifier.
Mais à preſent qu’ils reconnoiſſent par le ſentiment de tou¬
te la France, & par les deſirs de tous-os fideles ſeruiteurs,
qu’il n’y va pas moins d: voſtre authorité, & de la ſatisfa¬
 ction de vos bons Subjets, que de leur honneur & de leurs
fortunes, Le reſpect qui les euſt rendu muets, les contraint
de parler, & ils eroyroient auoir manqué au deuoir de leurs
charges, & violé la Religion de leur ſerment, s’ils ne vous
reprelentoient les dangereuſes conſequences de leur up¬
preſſion, & les aduantages tres-éiidents que leur conſerua¬
tionapportera à vos affaires, & aà̀ voſtre Prouince de Nor¬
mandie.
 Sur