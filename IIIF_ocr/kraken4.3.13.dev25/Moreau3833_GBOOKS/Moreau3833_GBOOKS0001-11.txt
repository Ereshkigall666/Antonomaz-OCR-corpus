ſuppreſſion parmy ceux qui ſe dreſſoient à la Chambre
de Sainct Louis, & meſme fit faire cette propoſirion aux
Chambres aſſemblées; mais elle fut trouuée ſi peu rai¬
ſonnable, & ces- Factums ſi peu reſpectueux enuers la
memoire du defunt Roy, que l’on n’y eut point d’égard,
Du depuis vos Majeſtez eſtans ſortjes de Paris, ils em¬
braſſerent ardemment cette occaſion de pourſuiure leur
deſſein, & ſe declarerent les premiers contre vos inten,
tions. La contagion auoit rendu la ville de Roüen preſ¬
que deſerte, les Anciens l’auoient abandonnée, & s’en
eſtoient fuys dans leurs Maiſons des champs. Ce danget
extréme ne nous auoit pû donner de frayeur au prejudice
de noſtre deuoir, nous y eſtions demeurez pour rendre
la Iuſtice, & donner les ordres au peril de nos vies. Com¬
me le bruit des ’troubles de Paris arriua, leur ambition
plus forte que la crainte de la mort, les ramena tous en
grand’ haſte à Roüen, où ils apporterent vne peſte bien
plus pernicieuſe que l’autre, qui eſt la faction dont ils
enuenimerent les eſprits.
Is ne ſont pas plûtoſt arriuez dans la Vile, que ſans
s’arreſter ny aux ordres precis de Voſtre Majeſté, ny aà̀ l’v¬
ſage receu, ny à vn Arreſt qui leur defendoit de s’aſſem¬
bler, ils viennent tous au Palais tumultuairement, con¬
fondent les deux Semeſtres, & s’eſtans par leur plus grand
nombre rendus Maiſtres des deliberations, & de la Ville,
ils firent des choſes qu’il eſt auſſi impoſſible d’excuſer,
que neceſſaire de les oublier. Ce fut lors que ne pou¬
uans nous ſouffrir pour témoins de ces violents proce¬
dez, non-plus que nous ne pouuions endurer d’en eſtre.
 les complices, ils donnerent Arreſt par lequel ils decla¬
rerent nos receptions nulles, nous firent defenſes d’e¬
xercer nos Charges, & à tous vos Subjets de nous re¬