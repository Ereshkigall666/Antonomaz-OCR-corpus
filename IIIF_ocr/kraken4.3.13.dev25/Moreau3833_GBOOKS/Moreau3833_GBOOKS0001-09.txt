faſcheuſe & plus preſſante, quiretonioit generalement
ſur tout le monde. Les Anciens auoient obtenu & verifié
trois Edicts en meſme temps, qui impoſoient de gran¬
des ſommes de deniers ſur la Prouince, afin d’auoir de¬
quoy rembourſer les Supprimez. C’eſtoit vne dépenſe
bien inutile & bien extraordinaire, de vouloir contenter
l’ambition d’vn petit nombre de perſonnes, en vn temps
que les neceſſitez publiques eſtoient ſi grandes. C’eſtoit
vne faſcheuſe ſurcharge à voſtre Peuple, de payer la ſup¬
preſſion d’vne Compagnie, dont il euſt volotiers achepté
I’Eſtabliſſement: ce nous eſtoit vn ſenſible déplaiſir, de
voir qu’ils abuſoient ainſi des faueurs de Voſtre Maje¬
ſté, de la patience des Peuples, & de nos deferences.
Ainſi noſtre intereſt, qui a toû̂jours eſté inſeparable
de celuy de voſtre ſeruice, & du bien de vos Subjets,.
ſe trouuant conioint auec ces deux motifs, nous euſmes
recours à voſtre luſtice, & nous portaſmes au Conſeil,
non ſeulement les plaintes de noſtre Semeſtre, mais auſſi
celles qu’euſt deu faire toute la Normandie. Il vous peut
ſouuenir, MADAME, que Voſtre Majeſté comman¬
da lors qu’on terminaſt cét affaire pour n’y plus reuenir;
Vous fiſtes examiner à fonds toutes les raiſons de part &.
d’autre; Vous vouluſtes qu’on entendiſt pluſieurs fois
les parties par leur propre bouche. Enfin par Arreſt con¬
tradictoire, & par Edict ſolennellement rendus l’an1645.
le Conſeil ordonna, que les Volontez du feu Roy pour
la Creation du Semeſtre, ſeroient entieremét executées.
SIR Ele reſtabliſſement en fuſt fait le dixiéme Octo¬
bre enſuiuant, dans les reigles ordinaires du Palais, & la
Declaration verifiée en Parlement, en preſence de voſtre
Premier Preſident, de vyoſtre Lieutenant en la Prouince,
de trois.