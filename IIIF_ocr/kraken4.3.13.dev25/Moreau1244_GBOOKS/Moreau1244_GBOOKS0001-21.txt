2 
Nabuchodonoſors, des Antioches, des Attila, desTamberſans,
& autres ſemblables prodiges pour punir ſes Peuples. Il apet¬
mis que voſtre vigilance ordinaire ſe repoſaſt, & que voſtreſa¬
geſſe ſe donnaſt quelque trefue, pour permertre à cet homme
d’affliger & vexer tous les autres.
Et il a permis’que nous ayons eſprouué la verit́ de ſes eſ¬
pouuentables paroles. Immutat cor Principum Populi terre, &
decipit eos vt fraſtra incedant per inuium : Palpabant quaſi in te.
nebris & non in lce, & errare eos faciet qeaſfebrios. Quand Dieu
veut punir les Republiques, il change le cœur des Prinees qu’il
tient en ſes mains: Et pour les tromper, il leur fait quitter les
bonnes reſolutions qu’ils auoient pris dans leur Conſeil: Et il
les engage en des deſſeins dont la ſortie eſt auſſi difficile, que
l’entreée a eſté perilleuſe. Il frappe leur conduitte d’vn ſieſtrange
aueuglement, u’on les prendroit pour des hommes, qui mar¬
cheroent dans les tenebres: Et il rend leurs actions ſi extraor¬
dinaires & ſi extrauagantes, qu’on les pourtoit attribuer à la
paſſion & à l’yureſſe pluſtoſt qu’à laraiſon.
Vous le voyez & l’eſpreuuez maintenant, Meſſieurs; mais
nous pleurons & gemiſſons de ce que vous auez reconnu ſi
tard, ce qu’il eſtoit neceſſaire de reconnoiſtre dés le premier
moment que ce Miniſtre a voulu s’introduire dans le manie¬
ment de nos affaires. Nous ſouſpirons de ce que voftre iuſte ze¬
le a tant tardé de venir au ſecours de la France; lors que le mal
ne peut quafi plus ſouffrir que des remedes violens, qui ſont de
ſeconds maux, peut oſtre pires- que les premiers.
Auoiions, Mefſieurs, que nous auons tous failly, pour auoir
voulu eſtre trop ſages, trop ciuils, & trop moderez, pour ae pas
dire trop intereſſez ou trop laſches. Il eſt vray, l’honneur & le
reſpect que vous portez au Roy, & aà l’authorité́ Royale, vous
retenoit: Mais euſſiez-vous peche contre ce deuoir inuiolable,
quand vous euſfiezempeſché l’iniuſte vſurpation de ſon autho¬
rité en la perfonne d’vn Eſtranger? Nous auons auſſi peché auec
vous de l’auoir adoré & idolatreé: mais ç’a eſté à vô̂ſtre exemple;
& nous ſommes excuſables, parce qu’il faut ſuiure le train de la
Cour, & que nous n’auions pas le pouuoir, comme vous, de re¬
gler ſon authoriteé.
Puiſque nous auons tous failly, il eft bien iuſte que nous
ſoyons tous chaſtiez, & chaſtiez de la main de Dieu. Car aſſeu¬
ement