Mais ma portée neſt pas aſſez forte pour ſuiure les pas de
ce Geant, mes yeux ſont trop foibles pour regarder ſes vi¬
ues lumieres, & i’aurois trop de preſomption & de teme¬
rité, ſi ie m’éſtois crû capable de participer à ſes conſeils.
Ie ſouhaiterois ſeulement que ceux qui ont entendu ſes
Oracles, & qui ont ſuiuy ſes ordres pour l’execution dc ſes
deſſeins & entrepriſes, vouluſſent d’vn trait de plume ache¬
uer cet ouurage que ie ne fais qu’ébaucher, parce que ie
tire ſeulement des conſequences ſur la fin des choſes que
nous voyons, & ie ſuis ignorant des premiers principes qui
ont fait reuſſir ſes entrepriſes auec tant de ſurpriſe & d’e¬
tonnement de tout le monde.
Que ſi ces Generaux d’Armées qui ont entendu tant de
fois ſon Eminence raiſonner ſur l’euenement incertain des
combats vouloient nous dire auec quelle force il traitte les
affaires de la guerre: Si ces Meſſieurs les Miniſtres d’Eſtat, 
témoins ordinaires de ſes viues lumiercs qu’il répand dans
le Conſeil, vouloient nous en découurir quelques ra yons:
Si ſa Majeſté faiſoit ſortir de ſon Cabinet les riches ſenti.
mens qu’il luy donne pour le bien de l’Eſtat, bien-toſt il au¬
roit plus d’admirateurs qu’il n’y a de Su jets en France; mais
les Peuples ne ſont pas capables de ſuporter l’éclat de ſes
fortes lumieres, l’on raiſonne autrement auec les grands
qu’auec les petits, & ces ames baſſes d’vne foible populace
doiuent voir les entrepriſes lRoyales pluſtoſt executéesſ
qu’ils n’en ont entendu parler.
Ce ſont ces veritables connoiſſances qui attachent ſi for¬
tement a ſon conſeil & à ſes deſſeins vn ſi grand nombre de
Generaux d’Armées, de Mareſchaux de France, de Gou¬
uerneurs de Prouinces & de Villes, de Miniſtres puiſſans &
Conſeillers d’Eſtat, & pour tout dire en vn mot l’eſprit de
ſa Majeſté, qu’il ne luy a iamais rien propoſé que de iuſte
pour la gloire de ſa Couronne, & que de tres-importan
pour la conferuation de ſon Royaume. Mais pour en iuge:
ainſi, il faut auoir des yeux de Roy, regarder les choſe
comme ſait vn Roy, & non pas les iuger & les conſidere
auec des yeux foibles d’vne ignorante populace qui iug
ſouue n