à l’execution’de ſes entrepriſes. Ce Dieu des Armées re¬
coit les ardentes prieres & les vœux continuels de laReyne,
donne ſes beneditions à l’innocence de noſtre ieune Mo¬
narque, dont les rares qualitez & les vertus qu’il nous d́¬
couure nous font eſperer de le voir vn iour l’vn des plus
grands Roys de la terre: autrement, ſi tant de diſerentes
entrepriſes n’eſtoient conduites par le bras de Dieu, qui
tient en ſa main le cœur des Peuples auſſi bien que celuy
des Roys, nous verrions bien d’autres diuiſions dans les eſ¬
prits, d’autres tumultes dans les Villes, & d’autres deſor¬
dres dans nos Prouinces, tãt la conſtellation eſt maligne, le
temps mauuais, les mœurs déprauez, & la corruption & le
libertinage ŕpandüs par tout, qui ſont les effets d’vn air
enuenime qu’on reſpire, & d’vne longue ſuite de guerres
qui traiſnent les deſordres, les diuiſions, les rebellions, &
les deſirs inſolens de la liberté dans les ames qui n’ont pas
la crainte de Dieu, l’obeiſſance & le reſpect qu’ils doiuent
à leurs Souuerains.
Faſle le Ciel enfin que nos maux finiſſent, que Dieu jette
les yeux ſur tant de larmes repanduës pour cet effet; & puis
qué la corruption du mai ne s’eſt gliſſée que ſur les plus foi¬
bles parties, qu’il faſſe connoiſtre aà ſa Majeſté la ſincerité de
l’affection de tous ſes ſujets, & la refolution qu’ils ont de
luy rendre touſiours vne pleine & entiere obeiſſance; qu’il
gouuerne ſon Empire par telles mains qu’il luy plaira; que
Dieu beniſſe touſiours & conſerue ſes Miniſtres, & qu’il
rende enfin la tranquilite au Public, le repos au Royaume,
& la paix à tout le Chriſtianiſme.
FIN.
