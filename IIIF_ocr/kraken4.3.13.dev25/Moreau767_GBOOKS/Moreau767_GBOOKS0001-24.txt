2ô
auec toute leut ſuite, des eſprits arreſtéz au miieu de leurs
deſſeins auec leurs complices, des ambitieux dont la gloire
ne ſe peut aſſouuir, des auares dont l’appetit n’eſt iamais
content, des intereſſez qui prennent par tout party ſansſu¬
jet, & des mécontens qui n’ont pas toute la ſatisfaction
qu’ils pretendent: Et cependant le C. M. eſt autheur de
tous ces mouuemens & la caufe de toutes ces diſgraces?
Quel raiſonnement, ou pluſtoſt quelle injuſticee Par exem¬
ple, vn Baſton de Mareſchal eſt à donner, vn Benefice eſt
vacant, vn employ fauorable & lucratif eſt dans la diſpoſi¬
fition du premier Miniſtre d’Eſtat, combien de perſonnes
 ſe preſentent pour eſtre pourueuës de ce Benefice? combien
tendent la main à ce Baſton? combien s’offrent pour cet
employ qui eſt conſiderable? Chacun penſe eſtre digne
d’eſtre preferé; l’vn croit que ſon ſang & ſa naiſſance doit 
eſtre conſiderée; l’autre, que ſes actions ont merité cette
recompenſec; & tous, que leurs trauaux paſlſez ſont dignes
d’vn tel employ: La vanité perſuade aiſement à chacun
qu’il vaut bien ſon compagnon, & le propre intereſt fait
iouier toutes lortes de reſſorts: cependant cette Croſſe, ce
Baſton, cette Commiſſion, ne ſe peut donner qu’à vne per¬
 ſonne, & ncantmoins en voila trente qui la pourſuiuent:
tous les autres donc demeureront mécontens, ſans parler
de toutes leurs familles & amis qui s’intereſſent dans leur
bonne ou mauuaiſe fortune.
Et c’eſt ainſi que les ennemis des Miniſtres d’Eſtat fe rmul¬
tiplient ſans raiſon & ſans ſujet, & qu’enfin l’on entend tant
de voix qui crient, qui ſe plaignent, qui murmurent, preſſez
per le ſentiment des mécontens, c’eſt à dire de l’auarice, del
l’ambition, & du propre intereſt, comme s’il deuoit ou pou¬
uoit faire egalement la fortune de tous ceux qui fe’preſen¬
tent & qui la recherchent; ſans parler de ceux qui croyent
deuoir auoir bonne part aux liberalitez & magnificences
du Roy, ſans aller au deuant à̀ la queſte, demeurant dans
leurs cabinets & dans l’exercice de leurs Charges. Ainſi
vne ſeule choſe qui eſt aà donner fait autant de mécontcns
qu’il y en a qui la ſouhaitent, ou qui s’en eſtiment eœſtre
dignes,