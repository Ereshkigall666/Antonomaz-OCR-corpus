du plus beau Royaume du monde.
Ie diray donc, ſans alterer l’honneur de perſonne, mon
deſſein n’eſtant pas de loüer le C. M. auec prejudice de la
gloire d’autruy, ny d’éleuer ſon merite en abaiſſant celuy
de ſes ennemis, que la force de ſon eſprit paroiſt ſi prodi¬
gieuſe, & la ſageſſe de ſa conduite ſi extraordinaire, que ſes
plus grands enuieux & malveillans ſont contraints d’e ad¬
mirer les effets, & ſes plus grands ennemis de poſer les ar¬
mes à ſes pieds. Ie ſçay bien que luy rendant l’honneur
qu’il merite ie m’attire aſſez d’enuieux qui ne ſont pas en¬
core peſuadez de ſes rares qualitez, il ne me faut parler
de peiſonne en particulier, de peur que mon diſcours qui
doit auoir tant de cenſeurs, n’aye quelqu’vn qui forme de
juſtes plaintes, & qui ſe ſente oblige à la defenſe de ſa
cauſe, pluſtoſt qu’à celle du public.
Il faut pourtant encore auant que de commencer, que ie
demande pardon à ce grand Genie, i i’entreprens de pe¬
netrer dans ſon cœur, dont les mouuemens ne me ſont con¬
nus que par les effets; & ſi ie pretens de découurir quelque
choſe dans la profondeur de la ſageſſe de ſa conduite,
n’ayant iamais cu aucune communication auec ſa perſonne
ſacrée, aucune ſocieté auec ceux qui ont l’honneur de l’a¬
procher, ny aucune participation de ces viues & riches lu¬
mieres qui le font reüſſir dans toutesſes entrepriſes.
Ie ne doute point que ſi i’auois veu quelques mouue¬
mens de ces diuins reſſorts dont ſon eſprit ſe ſert dans le
maniement des affaires, ie n’euſſe des rauiſſemens & des
tranſports d’admiration, qui me laiſſeroient pourtant au
retour de mes extaſes de belles & fortes expreſſions des
merueilles que i’aurois entenduës; i’aurois veu le diferend
poids qu’il apporte à peſer les affaires qui ſepreſentent,
tantoſt le poids du Sanctuaire pour les choſes Eccleſiaſti¬
ques & Diuines, d’autrefois celuy de la Maiſon Royale, qui
eſt bien vn autre poids, dit l’Eſcriture Sainte, que celuy des
autres familles; ie l’aurois veu prendre l’aune du Prophete
pour meſurer des bouffées de vent, c’eſt à dire faire le mé¬
pris que l’on doit auoir du ſouleuement d’vne foible popu¬
ace mutinêe.