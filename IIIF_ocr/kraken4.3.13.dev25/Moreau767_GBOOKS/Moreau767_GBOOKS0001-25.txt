21
dignes, ou qui penſent l’auoir meritee.
Donc vn homme qui voit les Peuples, les Parlemens, les
Princes murmurer contre luy, & ſe plaindre hautement de
ſon adminiſtration, luy ſuſciter des accuſations ſans fon¬
dement, des procedures ſans formalitez, & des trou¬
pes armées contre ſa perſonne, qui voirt tous les vents
conjurez, les vagues mutinées, & tous les elemens vnis ce
ſemble pour ſa perte, a-t’il de la force d’eſprit & de la con¬
duite de ſe maintenirtouſiours dans le meſme eſtat, & de
conſeruer l’autorit́ qui luy a eſté donnée dans les conſeils
du Roy, auſſi bien que les bonnes graces de ſa Majeſte?
 Infames libertins qui allez chercher le ſoûtien de ſa for¬
tune dans le crime, la vertu de ſa majeſté eſt ſans nuages,
& ne peut eſtre noircie par vos diſcours inſolens, ſa pietéor¬
dinaire dans la pratique cõ̃tinuelle des Sacremens ſert d’aſ¬
ſeurance à tous les gens de bien qu’elle fait plus d’eſtat de
l’integrité & de la pureté de ſa cõſcience que de ſon Trône,
Dieu protecteur des Roys vous iettera dans la confuſion &
dans le ſupplice, puis que vos repentirs ne peuuent égaler
vos meédiſances.
Deteſtables qui allez dire qu’il employe l’vſage des cara¬
teres des demons pour ſa defenſe & ſa conſeruation, vous
montrez l’eſprit qui vous anime, & vous dé couurez voſtre
foibleſſe à le croire, auſſi bien que voſtre impieté à le pu¬
blier.
Mecontens paſſionnez qui pretendez prouuer ſon intelli¬
gence auec l’Eſpagne & les ennemis de l’Eſtat, diſant qu’il
ſt d’accord auec eux pour leur laiſſer prendre les Villes les
plus fortes, tandis qu’il employe les forces du Royaume à
ſe maintenir, qu’il prend des penſions des deux coſtez, qu’il
a ſa retraire aſſeurée quand il ne pourra plus ſubſiſter en
France, vous dites ce qu’vn mauuais eſprit auroit pû ſaire
ſe voyant reduit en l’eſtat où l’on l’a voulu pouſſer, qui eſt
d’employer les vns & les autres pour maintenir ſon établiſ¬
ſement; mais iugez par les effets, & voyez comment ont
reuſſi les entrepriſes de l’Eſpagne & des ennemis de l’Eſtat
aoqtre nous, regardez leurs hbeaux exploits pres de Barce¬