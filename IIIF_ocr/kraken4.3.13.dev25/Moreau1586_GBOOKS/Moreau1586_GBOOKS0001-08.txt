que peut-on dire de voſtre Clemence (tres-auguſte M¬
narque) qui ſurpaſſe, non ſeulement celles des Princes
d’Athees, mais tous ceux qui ſe ſont iamais rendus re¬
commandables par cette Vertu; la Majeſteé des Roys eſt
tellement delicate qu’on ne peut en aucune façon ſortir des
Reſpects qui luy ſont deubs ſans choquerſon inuiolable au¬
thorité, & toutesfois apres les troubles & les diuiſions de
voſtre peuple, l’animoſité́ des Puiſſances & Princes à main¬
nir leurs intereſts les vns contre les autres, au preiudice de
voſtre Couronne & l’armement general de tous vos ſujets
auoir rendu le repos & le calme dans voſtreRoyaume, ou¬
blié les choſes paſſées, & reuenir dans vne ville, qui ſous
quelques pretextes s’eſtoit apparamment portée contraire
aà vos iuſtes volontez: c’eſt vne Clemence qui n’a point
d’exemple dans l’antiquité, & qui doit ſeruir de guide à la
premiere roue du Char ſur lequel voſtre Majeſté me fait
triompher auiourd’huy.
Si l’amour eſt admirable enſes effets, comme il eſt vray
ſemblable, ie le prendray pour la ſeconde rouë de mon
Char de triomphe; mais, S i, où pourois-ie trouuer
plus d’amitié qu’en V. M. voſtre belle ame en eſt toute en¬
flammée, & cette vertu s’empare de toutes les facultez de
votre entendement. Ouù̀ puis-je chercher vn Prince ſi doux,
affable & debonnaire, & qui porte plus d’affection à ſes ſu¬
iets; voſtre front eſt l’Image de la douceur, & voſtre cœur
qui ne dementpoint cette apparence coſerue vne incli¬
nation particuliere à̀ l’auancement de vos fidelles ſerui¬
teurs; La pieté enuers la Reyne voſtre mere vous eſt ſi natu¬
relle, que bien qu’en qualité de Roy elle vous ſoit ſouſmiſe
er quelque faç̧on; voſtre Majeſté conduitte par la nature,
& charmée par les vertus de cette grande Princeſſe luy
porte tous les reſpects & l’affection qu’vne mere peut deſi¬
rer d’vn bon fils; & l’on remarque viſiblement ce zele
croiſtre & s’enflammer auec l’â̂ ge de plus en plus, qui doit
eſtre infailliblcment recompenſeé de la benediction diuine,
par qui vous viendrez à bout glorieuſement de toutes vos
entrepriſes.