dront à̀ gloire de quitter leurs noms pour celuy de Lovs,
& l’eſtenduë de mes Eſtats n’aura point d’autres bornes,
que:
o l’Euphrate prend ſa ſource,
O le Gange prend ſa courſe,
Et par rout os le Soleil
Monſtre le feu de ſon œil.
Qui peut doreſnauant s’oppoſer à vos deſſeins (grand
Prince) puiſque à l’ombre de voſtre Royalle Majeſte mes
Ennemis diſparoiſſent, & ne ſe monſtrent plus; Voſtre œil
eſt l’Oriflamme de vos Predeceſſeurs, dont l’eſciat aueugle
les temeraires qui s’en approchent de trop pres; Voſtre
nom ſeul eſtonne les armées, & voſtre preſence donne vne
face riante à toutes choſes: & bien que la Iuſtice de vos ar¬
mes victorieuſes ſe puiſſe ſeruir de l’eſpée; la Miſericorde
iointe à voſtre courage ſe contente de triompher du camp,
ſans eſpandre le ſang, à̀ l’imitation de l’Aigle & du Lion,
 qui dédaignent de punir leurs ennemis lors qu’ils les
voyent abbatus, & que leur foibleſſe les rend indignes de
leur cholere.
A la verité́, S ias, la Clemence eſt neceſſaire aux
grands Monarques comme vous, pour s’attirer l’amour du
peuple, la voix duquel eſt la voix de Dieu. La plus forte ci¬
 tadelle d’vn Prince eſt la bien-veillance de ſes ſujets; le
peuple eſt la garde du bon Prince, comme le Prince garde
le cœur du peuple par la raiſon; & ce meſme peuple l’ap¬
pelle ſon Pere, la Nobleſſe ſon Chef, la Religion ſon Deſ¬
fenſeur, l’Egliſe ſon Protecteur, les Loix leur Gardien &
leur Tuteur, & les Armes leur Mars, par le moyen deſquel¬
les il peut brider les plus mauuais, tant au dedans comme
au dehors de ſon Royaume. Cette miſericordieuſe Vertu
eftoit en telle eſtime chez les Atheniens, que dans le Tem¬
ple qui luy eſtoit conſacré dans leur ville principale, aucun
n’euſt oſé mettre le pied ſans exprés conſentement du Se¬
nat; & les ſeules ſtatuës des Princes pitoyables auoient
droit d’y eſtre eſleubes ſur de ſuperbes pie-d’eſtaux. Mais