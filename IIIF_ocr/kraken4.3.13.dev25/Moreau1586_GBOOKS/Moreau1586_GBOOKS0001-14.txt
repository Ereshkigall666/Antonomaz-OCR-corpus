Toreille aux latteurs, aymer les ſiens, auoir l’humilité́pro¬
fondement dans l’ame, & chaſſer plutoſt par ſes bonnes
mœurs le vice de ſes terres, que par la rigueur des loix &
des ſupplices: mais ſur tout il eſt neceſſaire de commander
à ſes paſſions, car vn veritable Roy le doit eſtre de ſoy-meſ¬
me, debonnaire, affable, gracieux, prodigue de recom¬
penſes & tres-auare de chaſtimens, entreprendre froide¬
ment vne iuſte guerre, & la battre chaudement, eſtre
Chef & Soldat, puis qu’il n’y a point de ſi làche combat¬
tant qui ne ſoit vn foudre de guerre en la preſence de ſon
Prince, à la teſte compagnon de fortue, & qui iuge de ſes
coups; Vn Prince veritablement Iuſte venge les iniures
 publiques, & ne punit celles qui luy ſont faites qu’auecque
grande circonſpection; eſcoute les pleurs & les cris des
perſonnes affligées pour leur rendre iuſtice; ne prend point
l’intereſt des grands contre les petits, & donne audiance
au moins conſiderable, eſtabliſſant des Iuges & des Ma¬
giſtrats qui viuent ſelon les maximes de Dieu, & non pas
celles du monde. Voylà, grand Roy, les qualitez qui font
nommer vn Prince Iuſte, que vous imitez entant que vo¬
ſtre aâ̂ ge le peut permettre, & dont voſtre Maieſté donne des
effects tres-remarquables. Et vous ſerez vn iour nommé
comme Tite Veſpaſian, les Delices du genre humain, com¬
me Othon qui fut ſurnommé́ l’Amour du monde, comme
Vexores Roy d’Egypre, & Tanais Roy Scythie qui ne
cherchoient leur gloire que dans l’hcnneur, & leur bien
qu’au profit de leurs ſuiets. Enfin vous ſurpaſſerez en cette
vertu I’tolomé̃e Roy de la meſme Egypre qui s’acquiſt le
nom d’Euergite & de bien-facteur de ſon peuple, n’ayant
iamais voulu portet de dommage à perſonne.
Mais comment ne reconnoiſtroit on voſtre Maiſté pour
Iuſte, puis que vous donnez tous les teſimoignages poſſi¬
bles, que cette fille de Ciel eſt le plus bel ornement de
voſtre Cour: cõment ne ſeriez vous pas Iuſte puis que vous
eſtes eſleué dans la Iuſtice, & que cette meſme Vertu vous
gouuerne, vous nourrit, vous entretient & vous fſait regner.