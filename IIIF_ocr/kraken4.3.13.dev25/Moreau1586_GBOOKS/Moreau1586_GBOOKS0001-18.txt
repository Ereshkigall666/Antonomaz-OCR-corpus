17
trice des Roys, la Perle des Couronnes, l’Intelligence &
l’Eiprit mouuant des Royaumes, l’Arc-boutant & la baze
fonda mentale qui donne le poids & l’aſſeurance à toutes les
Monarchies, & que cette Vertu eſt perpetuecllement à vos
oreilles dans voſtre Conſeil d’Eſtat & parmy tous vos Par¬
lemens. Il ne reſte donc, Sin, que de prendre la dernie¬
re rouë de mon chariot, pour me faire aller en aſſeurance.
La force eſt grandement neceſſaire, grand Roy, à celuy
qui porte la Couronne ſur la teſte, & le Sceptre en la main,
tant pour la conſeruation de ſes frontieres, que pour s’opo¬
ſer aux ennemis ſecrets ou découuerts de ſon Royaume.
C’eſt donc cette quatrieſme Vertu, que voſtre Maieſté poſ¬
ſede eminemment, qui prend la peine de rouler auiour¬
d’huy mon char de Triomphe auec voſtre Clemence, vo¬
ſtre Amour & voſtre Iuſtice, par rous les climats de la ter¬
re, car mes cheuaux ne ſe contentent pas de faire voir mes
magnificences dans l’eſtenduë de voſtre Monarchie; mais
aux lieux les plus eſloignez où vos Predeceſſeurs ont glo¬
rieuſement planté les Fleurs-de-Lys: mais il faut voir au¬
parauant ſi nous trouuerons en voſtre force, les qualitez re¬
quiſes & neceſſaires, afin que l’on ne croye pas qu’en vous
lattant ie me flatte moy-meſme: mais plutoſt pour faire
reconnoiſtre en la Vertu de la choſe, la verité de mos pa¬
roles.
Se lon mon iugement, SIRa, il ny a que deux princi¬
pales choſes neceſſaircs pour affermir vn Monarque, main¬
tenir ſon Royaume en paix, ou pour s’aſſuiettir les Cou¬
ronnes eſtrangeres. La premiere l’vnion de la Nobleſſe, &
la ſeconde la fideliteé au maniment de ſes Finances. La
Nobleſſe, S i, eſt voſtre bras droict, & vos Finances
font le gauche, & ſont le veritable nerf de voſtre Eſtat;
Pour la Nobleſſe de voſtre Royaume, on ne peut mettre en
doute les exploits de guerre qu’ils ont fait depuis peu, & le
deſir que vos guerricrs teſmoignent tous les iours d’acque¬
 rir des Lauriers, en expoſant gencreuſement leurs vies au
eruice de voſtre Maieſté: ce n’eſt point la flatter par d’i¬
E