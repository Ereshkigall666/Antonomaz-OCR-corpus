3
bien detous ees Eſtats, à qui les vns & les au¬
tres ont donné vne égale puiſſance d’opiner, &
de faire ce qu’ils iugeoient à propos, pour le
bien de leurs afaires. Mais auſſi il ne s’y en
rouuoit pas vn qui eut failly, qu’à meſme
temps il ne fuſt pris pour ſeruir d’exemple à
tous les autres. Bien payez & bien’honorez en
bien faiſant: Mais bien punis en faiſant le con¬
traire.
Sil toſt qu’vn Miniſtre d’Eſtat ſe veut piquer
de ſuppediter les autres, il ſe rend à meſme¬
temps ſuſpect, & par conſequent digne de pu¬
nition, & indigne de la charge. Qui ne ſe con¬
tente pas d’eſtre égal aux autres, merite d’eſtre
fait le pluspetit, & d’eſtre humilié́ auec outra¬
ge, ſelon qu’il eſt porté par les decrets de la pa¬
fole éternelle. Ceux qui ne font que ſuiure
l’impetuoſité de leurs deſirs effrenez, doiuent
eſtre bannis de la conuerſation des hommes.
Ariſtote dit que le conſeil de ces gens là nous
doit eſtre ſuſpect, & qu’il faut bien prendre
garde à leur procedure.
Quand tous les Miniſtres d’vn Eſtat ſont
également conſiderez du Souuerain, & que ce
Souuerain les maintient dans vne égale puiſ¬
ſance; cette égalité de pouuoirſert de contre¬
poids, de niueau, & d’équilibre à toutes les
atioas des vns & des autres: ainſi le pouuoir