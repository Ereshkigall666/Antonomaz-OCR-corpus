1


1


1
ſinges du Cardinal, declama auec tant de chaleur
contre la Fronde, en faueur du Mazariniſme, que
prophanant la Chaire de l’ gliſe, au lieu d’vn ſer¬
mon, il fit vne ſatyre. Le retour des proſcrits, qui
sS’eſtans oubliez des obligations qu’ils ont à leur pa¬
trie, auoient ſuiuy le party Maz arin, leurs conte¬
nances abbatuës, & leurs triſtes démarches, ne vous
donneret pas vne moindre occaſion de vous joüer
de leurs extrauagances. Ce grand homme d’Eſtat,
a creu, apres auor reſtably dans leurs charges ces
malheureux, qui s’eſtoienteux-meſmes exilez, qu’il
les auoit aſſez dignement ſatisfaits des deſplaiſirs
qu’ils ont ſoufferts pour l’intereſt de ſa cauſe; &
n’ayant plus autre choſe à faire dans Bordeaux, il
s’en eſt enfuy. C’eſt ainſi qu’on doit appeller ſa
ſortie, oſtant party, comme nous auons ſç̧eu, de
grand matin, long-temps auant le iour, à̀ petit
bruit, ſans attendre le Roy, qui partit en plein
midy & s’embarqua dans vne magnifique Galle¬
re que vos lurats luy auoient preparé, ſuiuy d’vne
foule incroyable de peuple, de qui ce Prince ay
mable emporta tous les cœurs. Nous attendons
icy auec autant d’impatience ſon retour que nous
apprehendons celuy de ce faſcheux Miniſtr: Mais
nos maris nous ont promis tout de bon apres
la Sainct Martin l’aſſemblée des Chambres, pour
prononcer contre luy l’Arreſt qui fut donné par
lurs predeceſſeurs contre le Mareſchal d’Ancre.
 Voue