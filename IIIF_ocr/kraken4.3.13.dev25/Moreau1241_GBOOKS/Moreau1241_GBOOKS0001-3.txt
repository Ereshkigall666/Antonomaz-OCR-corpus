tant qu’a moy de paſſer dans ce Chaſteau vne ſi rude ſaiſon, que le Bal &
la Comedie rendoizautant agreable à Paris, qu’elle eſt ennuyeuſe dans
ce lieu. Ie vous auoüe, repart le Roy, que l’éloignement de Paris m’eſt
fort ſenſible; mais ces foibles diuertiſſemehs ne me le rendent pas inſup¬
portable, c’eſt vn ſujet plus ſerieux qui m’en fait deſirer le retour; ſi
vous me voulez promettre d’eſtre ſecret, ie vous en declareray naiuement
la cauſe. Hé quoy, mon petit Papa, reprit le Due d’Anjou, croyez-vous
que ie vouluſſe perdre vos bonnes graces pour ſi peu de choſe ? non, non,
ſoyez aſſeuré que ie mourrois pluſtoſt que de découurir ce que vous me
direz. Puis que vous me le promettez, continüe le Ry, ie ne Vous ea¬
leray rien de ce que ie penſe; Bien que nous ſoyons encore jeunes, vous
auez pu remarquer, auſſi-bien que moy, le pouuoir que Monſieur le
Cardinal a ſur ma bonne Maman, & en ſuite celuy qu’il a vſurpé ſur
moy: le l’ay reconnu du commencement dans mes diuertiſſemens &
mes promenades, qui ne ſe faiſoient iamais ſans ſon congé: mais depuis
que i’ay eſté capable de penetrer pus auant, i’ay remarqueé qu’il gou¬
uerne non ſeulement ma Perſonne, mais auſſi tout mon Eſtat; que rien
ne ſe fait ſans ſes ordres, & que la Reyne n’a que le nom de Regente &
luy en laiſſe rout le pouuoir: ce qui me ſemble d’autant plus eſtrange, que
i’ay appris qu’il eſt Eſtranger, & ſubjet naturel du Roy d’Eſpagne: car
quelle aſſeurance peut-on auoir de la fidelité d’vn homme qui ſe porte
contre ſon Prince naturel? ou pour mieux parler, pourquoy ne crain¬
dra-t’on pas qu’il trahiſſe pluſtoſt vn Eſtat eſtranger que ſon Roy legiti¬
me? Certaine ment cela m’eſtonne: car ſi ma bonne Maman n’eſtoit pas
capable de gouuerner ce Royaume, pendant ma jeuneſſe, elle pouuoit
prendre le conſeil de mon Oncle le Duc d’Orleans, de mon Couſin le
Prince de Condé, ou de pluſieurs autres Princes & Seigneurs de ma
Cour, que la nature & le deuoir attachoient plus fortement à ſa conſer¬
uation, ſans ſouffrir la honte d’en aller chercher chez les Eſtrangers:
mais ie voy qu’ils dépendent tous de luy auſſi-bien que moy; & que luy
ſeul ne dépend de perſonne: Encore, s’il s’acquitoit bien de ſon Mini¬
ſtere, & s’il n’auoit pour but que le bien de l’Eſtat, il ſe rendroit digne
en quelque façon de cette charge mais on n’entend par toute la Fran¬
ce que les cris des Peuples qu ſe plaignent de la miſere du temps &
du gouuernement; que tout eſt reduit à l’aumoſne; & que par vnoe
mal-heureuſe égalité les plus riches ſont dans le meſueſtat que les
plus pauures. Bien que ie ne puiſſe pas encore raiſonner ſur la cauſe
de ce deſordre, ie connois bien toutefois qu’il ne peut prouenir que de
luy; mais ce qui s’eſt paſſé depuis ſix mois, m’en a tout à fait aſſeuré, lors
qu’apres auoir eſté té́moin de la joye publique au dernier Te Deunms
qui