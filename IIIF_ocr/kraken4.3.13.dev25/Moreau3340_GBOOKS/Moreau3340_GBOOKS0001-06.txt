Tous les autres que nos pourſuites ont obtenus depuis
n’ont pas eſté plus ſalutaires, car la connoiſſance que
nous auons donnée à voſtre Majeſté́ de ſa mauuaiſe con¬
duite, ayant augmenté ſa haine , en a multiplie pareile¬
ment les effets, & nous a rendu funeſte la liberté meſ¬
me de ſe plaindre, bien qu’elle ſerue ordinairement de
lenitif & de premier appareil à tous les maux: Cepen¬
dant, SIR E, pour ne laſſer aueun pretexte aà̀ ſa mau¬
 uaiſe humeur, le Parlement, la Chambre des Comptes,
 & les Procureurs du pays, deputerent vers luy à Thou¬
lon, pour teſmoigner qu’il ne tenoit pas à eux de reſta.¬
blir la bonne intelligence neceſſaire au bien de voſtre
 ſeruice, & pour le prier d’eſpargner tant de pauures in¬
nocens, qui eſtoient immolez tous les iours à la brutali¬
teé & à l’inſolence des gens de guerre: mais toutes ces
auances obligeantes ne produiſirent aucun fruit; les Or..
dres de voſtre Majeſté́, & les ciuilitez des Compagnies
Souueraines ont touſiours eſté eſgalement inutiles, &
n’ont iamais pû arreſter le torrent de ces deſordres.L’Hi¬
ſtoire en ſeroit ennuyeuſe à voſtre Majeſté, ſi’en dédui¬
ſois routes les circonſtances; c’eſt pourquoy ie ne diray
mot des ſacrileges, des incendies & des eruautez que les
troupes ont fait durant treize mois apres la paix ſous la
faueur de ſes ordres: Ie ne parleray pas des Arreſts qu’il a
caſſez par ſes Ordonnances, ny de ceux dont il a empeſ¬
ché́ l’execution, ny de la protection qu’il a donné́e dans
Thoulon à̀ tous les criminels du pays, ny des aſſaſſinats
commis impunément par ſes Partyſans en la perſonne
¬