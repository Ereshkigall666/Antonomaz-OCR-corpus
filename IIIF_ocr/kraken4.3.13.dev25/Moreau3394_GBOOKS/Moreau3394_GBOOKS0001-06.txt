
5
 pronoſtique touſiours de grandes reuolutions: & qui doute que
 ’vnion du Parlement & de Paris ne produiſe d’heureux change¬
 mens dans tout ce grand Royaume. Ce n’eſt pas vne choſe nou¬
 uelle, que des Gens tels que nous ſoient chaſtiez auiourd’huy pour
auoir opprime l’innocence, fait triompher la malice, & banny les
vertus du commerce des hommes.
 La mort violente eſt vne punition trop douce, en comparaiſon
 de nos crimes: Le peché qui nous ſuit touſiours, eſt le bourreau qui
nous-fait ſouffrir tous les iours mille morts pour vne. Noſtre ame
 eſt vn enfer, où les tourmens ne laiſſent pas d’eſtre cruels, encore
 qu’ils ſoient inuiſibles. En effect les Partiſans peuuent tromper les
 yeux des hõmmes, qui ne iugent que de ce qui leur paroiſt. Dans
la triſteſſe; nous pouuons contrefaire vn viſage content: Dans l’in¬
quietude, vne grande tranquillité, & dans le deſeſpoir, vne ſatis¬
-faction parfaite. Mais c’eſt vne importune & facheuſe comedie, que
nousſommes contrains de ioüer à toute heure. Car comme ceu’x
 qui repreſentent ſur le theatre quelque perſonnage, ne ſentent pas
les paſſibons qu’ils teſmoignent aux ſpectateurs, & que cette feinte
deur eſt bien ſouuent penible: ainſi ils n’ont garde de gouſter tous
 les delices, dont ils veulent faire croire qu’ils iouyſſent par leur
 contenance trompeuſe.
Dans vne pareille contrainte, nous ſouffrons vne geſne inſuppor¬
 table. Si la nuict frme nos yeux, ce n’eſt que pour nous enuoyer
des ſonges eſpouuentables, nous ne voyons rien qui ne nous rë̈pro¬
 che nos crimes, & qui ne reuele à noſtre auis, ceque nous commet¬
tons dans nos cabinets. De iour nos conſciences nous preſſent de
miile remords: Nos viſages changent de couleur à tous momens,
noS yeuyx ſe troublent, & cõme nous ne conceuons dans nos cœurs
que des impietez, il ne ſort de nos bouches que des blaſphemes,
mais nous ſommes au deſe ſpoir, lors que nos iniuſtes deſſeins ne
reüſſiſſent paſelon nos infames deſirs, & à peine en ces recont es
nous pouuons nons ſouff ir nous eſmes: tout nous fait peur, &
rien ne nous peut aſſeurer. Nos domeſtiques meſmes nous êpou¬
uantent, & nous craignons l’abord de qui que ce ſoit qui nous eifi¬
te. Quand nous nous mettons à table pour manger, noùs nous figu¬
rons que toutes les viandes qu’on nousſert ſont empoiſohnées, &
que nous trouuerons la mort où nous cherchohs la ’cohnſeruation
de la vie.
Il ne faut point chercher d’où viennênt ces terreurs qui nous
epouuantent, & ces chaiſncs inuiſibles qui ’nous oftent la lberte.
B