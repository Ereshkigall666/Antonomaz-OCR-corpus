7
viſle & par tout ailleurs, ne prouoquent &
excit entla colere de Dieu à nous preparer en
ce temps des punitions conformes à l’enormi¬
t́ de tels crimes, dont nous commençons
deſ-ja à reſſentir les effects de ſa iuſte ven¬
geance.
Il faut donc ſe haſter de recourir à Dieu par
feruentes prieres, pour taſcher d’appaiſer ſon
courroux, & ſe ſeruir vtilcment des enſeigne¬
mens qu’il nous a donnés par ſes Prophetes &
Apoſtres; car au Liure des Nombres Chapi¬
tre ſeiziaſme, il eſt dit, rerirez vous de la com¬
pagnie des meſchans, & ne touchez à rien qui
ſoità eux, craignant d’eſtre enuelopez dans
leurs pechez, & ſainct Paul dans la premiere
Epiſtre qu’il a eſcrite à ceux de Corinthe, leur
ordonne qu’ils ne ſe meſlent, entremettent ny
mangent auec les blaſphemateurs, paillards
ou auaritieux, ou idolatres, ou yurognes, ou
 voleurs, & eſt reduſt à telle extremite de con¬
rainte, que de liurer au diable les nommez
IHymenée & Alexandre, pour leur appren¬
dre de ne plus blaſphemer, ainſi qu’il ſe voit
par les lettres qu’il eſcrit à Thimoté́e l’vn de
ſes diſciples.