5
ſon Armée, qu’il enmourut quatre iours apres dans Terragone.
 Cette campagne auoit eu des euenemens glorieux, elle eut vne
n de meſme nature par le ſecours d’Almenas, qui fut important: Le
Duc de Toralte & Dom Vincent de la Mare ayans formé vn nou¬
ueau corps d’Armée du debris de celles du Duc de Nocere & du
Marquis de Leganez, ſurprirent cette place ſituée aux fronmtieres
d’Aragon, & firent batre de quatre canons le Chaſteau, dans lequel
le Gouuermeur Catalan s’eſtoit retiré, eſperant de le forcer, auant que
l’Armée Françoiſe fuſt en eſtat de le ſecourir; Mais ce Vice- Roy
ayant fait vne diligence incroyable pour empeſcher que cette place
ne luy fuſt rauie, Il l’a ſauua par vn artifice qui fit voir ſon experien¬
ce au fait de la guerre & ſon zele au bien de l’Eſtat. Il commanda tous
les Tambours & toures les Trompettes de ſon Armée ſous les ordres
du ſieur d’Amboiſe, enuoyà ce Mareſchal de Camp par la monta¬
gne qui faiſoit le plus court chemind’Almenas, luy ordonaa de faire
ſonner la charge quand il ſeroit proche de la Ville, marcha cependant
par le Vallonſuiuy de cinq cens cheuaux ſeulement, forç̧a les gar¬
des laiſſez dans la Ville, ſecourut le Chaſteau, fit donner aduis au
ſieur d’Amboiſe de ſeretirer, & força Toralte à leuer le ſiege. Tous
ces exploits furent ceux de 64I. ceuxde la campagne ſuiuante ne
ſont pas moins recommendables.
Le Marquis de la Ynoyoſa le voyant ́loigné des frontieres d’Arra¬
gon, ſe ſeruit du temps de ſon abſence pour aſſieger Valz auec cinq
mille hommes de pied, douze cens cheuaux & cinq pieces de canon;
mais ce deſſein ne fut point auantageux à la gloire de ce Chef Eſpa¬
gnol: car ce Capitaine ayant fait vne diligence incroyable pour pre¬
uenir la priſe de cette place, ce Marquis fut tant eſtonné de le voir
qu’il leua le ſiege, ce qui ne s’eſtant fait qu’auec precipitation & par
conſequent endeſordre, il fut contraint de combattre prés de Ville¬
longue, où il laiſſa neufcens Eſpagnols ſur la place, pluſieurs priſon¬
niers, deux canons, & tout ſon bagage¬
 Deux mois aprés, cette vitoire fut ſuiuie d’vne autre plus auan¬
rageuſe, elle arriua ſur ce que le Roy d’Eſpagne voyant Colioure aſ¬
fiegé, Perpignan en peril, & le Roy en chemin pour entrer en per¬
ſonne dans les Eſpagnes, il ſe reſolut de ietter vne armée conſidera¬
ble dans le Rouſſillon, & de la fortifier des meilleures trouppes qu’il
eut. Il fit dnc pafſer à Roſes ſur des vaiſſeaux de Dunxerque & de
Dantzic, ſix mille hommes de pied, auec toutes les munitions neceſ¬
ſaires aà vne grande armée, ſous les ordres de Dom Ioſeph Sem, forma