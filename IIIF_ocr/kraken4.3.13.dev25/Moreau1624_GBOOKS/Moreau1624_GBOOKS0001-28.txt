 .
1
ſez à temps pour voir ioüer la mine & la forcer à ſa barbé: En ef¬
fet ſe voulans mettre en eſtat d’executer ces rodomontades, ils
tournerent contre luy la bouche des canons qu’ils auoient pointez
contre les murailles; mais il ne fallut pas beaucoup de temps à leur
rabaiſſer céte audace: car ce Mareſchal ayanc reconnû̂ que les retran¬
chemens eſtoient inacceſſibles par le bas, & qu’outre le premier il y
auoit vne terraſſe derriere la muraille de la baſſe-cour, dont les
-Ennemis s’eſtoient rendus maiſtres, Il ſe ſeruit de l’inuention du
Gouuerneur qui fit faire vn trou dans la muraille au lieu où les retran¬
chemens n’auoient pas eſté conduis, parce quele roc eſtoit eſcarpeé de
ce coſté-là, mit toute ſon Armée en bataille deuant les lignes, fit fi¬
ler ſur la brune l’Infanterie qu’il auoit deſtinée pour entrer, ietta de¬
dans quatre cens ſoldats par le moyen d’vne longue eſchele; qui de¬
puis le pied du roc arriuoit iuſques à ce trou, y monta luy-meſme
auec quelques Volontaires, apres auoir donnéſes ordres à ceux qu’il
auoit laiſſez pour donner aux lignes; fit ſur laminuit ietter quelques
pans de muraille à terre, ſortit auec impetuoſité & chargea bruſ¬
quement pendant que ſes troupes attaquoient vigoureuſement d’vn
autre coſté. Les Ennemis ſe deffendirent au commencement auec
courage, neantmoins eſtans vigoureuſement enfoncez par ceux du
Chaſteau qu’ils ne croyoient pas en eſtat de ſortir, Ils s’eſtonnerent,
& leurs tranchées furent nettoyées par la mort de quatre cens hom¬
mes qu’ils y perdirent. Cela fait les noſtres ſuiuirent leur pointe, ils
pouſſerent contre ceux qui gardoient les retranchemens, leſquels
ſe voyans atcaquez deuant & derriere demanderent quattier, qui leur
fut librementaccordé. Il y eut douze cens ſoldats priſonniers, deux
cens Officiers, tous les Mineurs, Ingenieurs & Canonniers, au nom¬
bre de ſoixante & dix, le canon, le bagage, les Drapeaux & les Cor¬
nettes demeurerent: de ſorte que la victoire fut toute entiere & la
défaite dautant plus conſiderable, que c’eſtoient les Regimens des
Gardes du Roy Catholique & du Prince d’Eſpagne ſon fils.
 Ce n’eſt pas ſeulement dans les actions de guerre que ſes ſeruices
out eſté de poids, il ne fut pas moins Polititique que bon ſoldat &
Capitaine car il conſersa les Catalans dans l’amour qu’ils auoieu
pour ſa Majeſté, ſe rendit fort exact dans l’obſeruation de leurs priui¬
leges, ne permit iamais aucun quartier entre les troupes Françoiſes &
les Eſpagnoles, que ces dermiers ne l’euſſent accordé premierement
pour les Catalans que pour les François, & fit viure les nouueaux ſu¬
jets de ſa Majeſté pendant la guere, comme s’ils euſſent eſté dans vn