8
auoir;, Nous cauons bien qui vous eſtes; & toute la
France ſç̧ait auec nous que le-Roy n’a jamais eu vn
Prince plus affectionné, ny vn General plus capable
que vous, puis que vous l’aués fait paroiſtre en tant
de rencotres; C’eſt ce qui nous fait auſſi eſperer que
nous reuſſirons glorieuſement, ayant vn ſi grand
Capitaine à noſtre teſte; Nous irons ſans craindre, &
nous vaincrons ſans obſtacles, quand nous aurons le
bien de ſuiure vos ordres: Mais pourtant, MONs E’1¬
GN EvR, le Roy à encore beſoin de V. A. en Nor¬
mandie; Allés aſſeurés vous de toutes les places, vous
n’y aurés pas grand peine, puis que tout ſe diſpoſe
à vous receuoir; Cependant donnés nous vn Chefà
voltre place, venant de voſtre main, ce ne ſç̧auroit
eſtre qu’vn grand homme, & nous ſuiuronsſes or¬
dres comme les voſtres; Eſperant de faire voir bien¬
toſt à leurs Majeſtés, & àV.A. le zele que nous auons
pour leurs ſcruices; à Meſſieurs les Pariſiens l’affe
ction que nous auons pour les ſecourir, & à toute la
France la paſſion que nous auons de luy procurer
la Paix, & luy redonner ſa premiere abondance.
 7

