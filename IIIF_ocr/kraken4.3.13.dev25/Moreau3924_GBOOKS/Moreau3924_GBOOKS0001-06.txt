Voila s’il me ſemble la vraye methode qu’il faut tenir pour
battre en ruine celuy qu’on veut entieremé́t deſtruire, ou qu’on
veut parfaitement confondre. Ie ne dis pas cecy pour vous in¬
 ſtruire, Monſieur le Refutateur: mais ſeulement pour vous faire
reſſouuenir de ce que vous aurez à faire vne autre fois en de p¬
reils rencontres. Vous dires de trop belles & de trop bonnes
choſes, pour ne nous pas monſtrer euidemment que les ſcien¬
ces ſainctes, curieuſes, & profanes, vous ſont familieres, & que
vous eſtes auſſi bien fonde, que qui que ce puiſſe eſtre en Theo¬
logie auſſi bien qu’en Philoſophie, qu’en Morale & en Politi¬
que. Toutefois pour ne pas abuſer dauantage de voſtre patien¬
ce, ie paſſeray de voſtre entretien à celuy d’vn Prouincial, qui a
fait plus de bruit que trente, auec ſa lettre.
Apres auoir voulu donner de la lumiere au Soleil, & des eaux
à toutes les campagnes flotantes, il dit; Mos excuſe vous pa¬
roiſtra peut-eſtre legitime, ſi ie vous dis que les grands eſprits,
pour eſtre tropattachez aux reflections qu’ils font ſur des hau¬
tes affaires, chopent bien ſouuent en celles qui ſont fondamen¬
tales; parce qu’ils les negligent, comme leur paroiſſant trop pe¬
tites. Comme ſi les affaires les plus hautes, & les affaires fonda¬
mentales de ces meſmes affaires, eſtoient deux choſes ſi diffe¬
rentes & ſi detacheées, qu’on peuſt cõſiderer les vnes ſans les au¬
tres: & comme fi ce grand nombre de clairs-voyans qui ſont
dans vn ſi Auguſte Senat que celuy de Paris, n’eſtoient pas
en eſtat de mieux iuger des choſes dont ils font vne ſi ſolemnel¬
le profeſſion depuis longues années, qu’vn homme ſeul, qu i n’a
iamaispeut eſtre en ſa vie, eſtudié en des matieres ſi é́pineuſes.
& delicates que celles qu’il veut dire.
L’exemple qu’il rapporte du Philoſophe Thales eſt tres mal
aproprieé en ce rencontre. Car ſi ce ſçauant homme chopa, ce ne
fut pas en la contemplation des choſes, où ſon eſprit eſtoitoc¬
cupeé, & où il ſe deuoit occuper en ce rencontre. Il eſtoit trop
bien fond́ pour manquer en desſciences quile firent mettre au.
nombre des ſept Sages de Grece. Ie croy que fi noſtre nouucau
Politique eut marché, & qu’il eutr eu les yeux tournez vers le
Ciel lors qu’il dictoit ſa lettre, comme faiſoit ce Philoſophe
Thales, lors qu’il contemploit les Aſtres, qu’i n’auroit pas
chopé ſeulement, mais qu’il auroit donné tout à fait du nez