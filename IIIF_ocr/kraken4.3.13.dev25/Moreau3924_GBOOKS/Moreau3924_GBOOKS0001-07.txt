à terre; & ſi auec tout cela il pretendroit encore ſe voir en eſtat
de donner de la lumiere au Soleil, & des eaux à toutes les mers
du monde.
Meſſieurs du Parlement ſont bien eſloignez de tomber en de
pareilles fautes. Ces grands hommes ne marehent pas dans les
ruë̈s, & ne s’occupent pas aà la contemplation de ces flambeaux
Celeſtes, lors qu’ils donnent des Arreſts ſur des matieres ſi im¬
portantes. Leur perſonne eſt aſſiſe dans vn lieu où̀ la plus hardie
des femmes n’oſeroit faire vne pareille action à celle de la Mile¬
ſienne, quand meſmes ils ne feroient que ſe promener dans la:
chambre, & où ils ont touſiours l’eſprit porté ſur le ſuiet pour
lequel ils ſont aſſemblez, & ſur lequel ils doiuent reſoudre.. Et.
quand par malheur il y en auroit quelqu’vn qui ſe trouueroit
auoir l’eſprit diuerty par d’autres penſées, le grand nombre de
ſes Confreres qui ſont dans vne ſi celebre Aſſemblée, le feroit
reuenir à ſoy, & l’empeſcheroit de choir dans vne ſemblable.
diſgrace.
C’eſt en vain, dit-il, qu’on coupe les branches de ces mau¬
uaiſes plantes qui s’attachent aux bonnes, ſi l’on n’en arrache la
racine. Le premier l’rintemps leur redonne la naiſſance, & les
ft bien ſouuent repouſſer auec plus d’eſtendue. Il vous en
peut arriuer de meſme, dans la conioncture des affaires preſcn¬
tes; car ſi vous ne déracinez les deſordres qui s’attachent main¬
tenant au Miniſtere, vous y pourriez bien en effect apporter
quelque amandement: mais le principe y demeurant, ce ſera
touſiours a recommencer, & vous vous expoſerez au hazard de
les reuoir dans peu de temps regner, & peut-eſtre auec beau¬
coup de violence.
Sçuroit-on trouuer vn ſimple garçon de lIardnier qui ne ſoit
auſſi bien congru que luy en des penſées ſi ſublimes. Il vous
donneaduis Meſſieurs, d’vne choſe que le plus ignorant de tous
les hommes peut ſç̧auoir, & que les animaux qui paiſfent l’herbe
tous les iours ſçauent auſſi bien que cét illuſtre Politique. La
comparaiſon de ces plantes n’eſt pas moins ridicule que l’exem¬
ple, qu’il vient de rapporter du Philoſophe Thales; veu que les
plantes ne repouſſent leurs branches, apres qu’on les leur a
coupées, que par vn principe vegetarif, interieur, & naturel de
ouuemet, qui ſont des operations fixes, ſtables, & limitées