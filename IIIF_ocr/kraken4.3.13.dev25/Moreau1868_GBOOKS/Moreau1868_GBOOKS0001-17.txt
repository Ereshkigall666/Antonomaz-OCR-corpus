.
roſſe, & apres l’auoir tenu long temps enfermé au fond d’vne caue qui luy
ſeruoit de cachot, ils l’y laiſſerent trois iours entiers ſans manger. Cuels!
de faire ainſi vn ſupplice de la vie, pour le faire mourir. Encore punirent¬
ils ſa faim par elle meſme, en ce que renouuellant le ſupplice de Tanta¬
Iils attacherent de l’eau & du pain, en vnendroit où il ne pouuoit pas at¬
teindre; ſa douleur ſe rendant d’autant plus ſenſible, qu’il voyoit ſon re¬.
mede preſent & n’en pouuoit vſer.
En ce temps, Madame de Glatigny, Tante matemelle de cette coura¬
 geuſeé Fille, qu’elle aymoit encore plus fortement par le mouuement d’vne
inclinationraiſonnable, que par la proximité du ſang& de la naiſſance qui
 eſt fortuite, vint à Paris pour luy rendre en l’abſence de ſa Mere tous ſes
deuoirs de pieteé, qu’elle en euſt peu raiſonnablement attendre. C’eſtoit
vne ieune Dame douée de toutes ces belles & eclatantes qualitez qui peu¬
uentrendre vn ſujet aymable, & en qui la beauté du viſage qui eſtoit ra¬
uiſſante, diſputoit encore du prix de l’excellence auec la douceur d’va
naturel, qui eſtoit charmant; apres auoir rendu à ſa Niece tous les bons
offices qu’elle euſt peu exiger de ſa propre Mere, partageant auec elle ſa
peine & ſon repos; & s’intereſſant ſi vniment en tout ce qui la touchoit,
qu’elles auoient toutes deux les meſmesioyes, & les douleurs communes.
Par les longues aſſiduitez qu’olle luy rendoit tous les iours en ſes viſites,
elle contracta cette maladie de contagion qui ſe prend par le commerce,
 & qui ne ſçait pas diſcerner de la qualité de l’aage, non plus que de la con¬
dition du merite. La petite verole qui auoit penetreé dans le Couuent pas.
 les grilles, n’auoit point eſteé capable de faire quitter le Cloiſtre à cette Fil¬
legenereuſe, qui n’y eſtoit engagée que par l’intereſt de l’honneur, prefe¬
rant en ce doute d’eſtre expoſée au peril de perdre la vie, pluſtoſt que de ſe
voir au hazard de perdre l’innocence. Sans prendre elle meſme ce mal, el¬
le le donne à ſa Tante par la communication; de vray la beaute n’exem¬
pte pas les Dames des indiſpoſitions qui ſont cmmunes à toute l’eſpece,
& la mort non plus que les maladies ne ſçait point diſcerner entre la lai¬
deur & la bonne mine. Auſſi cette laide & cruelle maladie, qui procede
aux ieunes gens de l’impureté d’vn ſang groſſier, qui leur a ſerui long tps
de nourriture dans le ſein matemel, ſurprit cetre ieune Dame en vn aage
auquel ſon viſage luy donnoit l’empire & la ſouueraineté des cœurs, que
ſa naiſſance luy auoit refuſée. Ce funeſte accident toucha extremement
cette fille, & luy fut d’autant plus ſenſible qu’elle creut en auoir eſté la cau¬
ſe, acuſant ſon malheur d’auoir donné par contagion à ſa chere Tante vne
ſi cruelle maladie, ſans l’auoir priſe. Ce pendant cette coruption des hu¬
meurs, apres auoir alteré les qualitez fecretes d’vn temperament ſi deli¬
cat, perd toute la compoſition exterieure du viſage, & gaſte la beauté du
corps par les meſmes principes, qu’elle en ruine la ſanté. Ce ſecret poiſon
5’eſtant inſinué peu à peu dans les veines, ſe produit à la fin au dehors ſur le