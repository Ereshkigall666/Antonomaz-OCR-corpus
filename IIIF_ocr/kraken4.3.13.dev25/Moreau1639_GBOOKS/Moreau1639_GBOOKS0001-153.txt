138 Hiſtoire de la liberté
ſoient chez Palluau de beaucoup d’Of¬
ficiers d’armée, qu’on poſtuloit ſous eſ¬
perance de recompenſe, & qu’on forçoit
de ſigner de ſeruir le Roy: comme ſi pour
le faire il eſtoit beſoin de ſigner; & que
nous n’y fuſſions pas tous obligez par
noſtre naiſſance. Que le Cardinal auoit
dans Paris les Regimens de Liſlebonne
& de Ruuigny, qui marquoient quelque
deſſein. Qu’il n’oublioit rien pour ga¬
gner les vns & les autres, & engager
dans ſon party tous ceux qu’il iugeoit
accreditez. Mais que ce qui l’eſtonnoit
dauantage c’eſtoit de voir des gens, qui
danslaguerre de Paris auoient eſté contre
luy, contre M. le Prince, & contre le
Cardinal meſme, paroiſtre auiourd’huy
ſi zelez pour ſa perſonne: & d’autres
encore, qui n’auoient pas balancé́ à s’of¬
frir à M. le Prince dans la derniere que¬
relle qu’il eut auec le Cardinal Mazarin,
ſouſtenir maintenant ſes intereſts; &
contre ce qu’ils doiuent auſang du Roy,
s’eſtre entierement deuoüez au Cardi¬
nal, iuſques au point de ne ſe trouuer