de Monſieur le Prince. 155
dent le Coigneux priſt la parole, pour
dire:
Que la Reine par l’éloignement de
M. le Cardinal Mazarin, auoit fait vne
action de Iuſtice digne d’vne grande
Princeſſe: qu’elle auoit conſideré la per¬
ſonne de Monſieur le Duc d’Orleans,
les vœux de la Compagnie, les ſouhaits
des gens de bien; & que certainement
elle meritoit d’eſtre remerciée: que c’e¬
ſtoit bien aſſez pour vn iour, dans le¬
quel meſme elle faiſoit eſperer d’accom¬
moder tout par vne Conference auec
Monſieur: mais qu’il ne faloit pas ſi toſt
donner l’Arreſt, qui deſeſpereroit vn
homme qui ſe trouuoit en eſtat de faire
beaucoup de mal: qu’il auoit plus de
vingt-deux places conſiderables dans le
Royaume, auec leſquelles il pourroit
éleuer vne guerre, dont les ennemis pro¬
fiteroient, & qu’il ſeroit difficile de ter¬
miner: qu’il faloit ſe contenter de pour¬
ſuiure la liberté de Meſſieurs les Princes;
en faire de nouuelle inſt ance; y trauail¬
ler inceſſamment; remercier la Reine
V ij