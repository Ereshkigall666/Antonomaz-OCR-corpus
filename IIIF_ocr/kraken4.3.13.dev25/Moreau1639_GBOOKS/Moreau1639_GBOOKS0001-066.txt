de Monſieur le Prince. 
 les Princes. Apres beaucoup de conte¬
ſtations ſur ce qu’on auoit à faire, l’a¬
uis de M. Deſlandes fut, qu’on fiſt en¬
trer ce Gentilhomme. M. le Preſident
de Meſme y reſiſta fortement; & pria
Meſſieurs, de ſe ſouuenir, que lors de la
guerre de Paris, vn Gentilhomme ayant
demandé d’entrer porteur des pacquets
du Roy, on auoit refuſé de le receuoir.
M. le Premier Preſidene diſt, que cette
lettre pouuoit eſtre ſuppoſeée; & que
l’ordre eſtoit, que ce Gentilhomme s’ad¬
dreſſaſt aux gens du Roy, qui en auer¬
tiroient la Cour: rapportant que dans
les mouuemens derniers, pluſieurs let¬
tres preſentées de la part de l’Archi¬
duc, ou du Parlement de Bordeaux, a¬
uoient eſté écrites dans la ruë̈ S. Mar¬
tin. Quelque chaleur que teſmoignaſ¬
 ſent les Enqueſtes, pour faire entrer le
 Gentilhomme, ſans qu’il paſſaſt par le
Parquet, pour obuier aux abus arriuez
en pareilles occaſions, où beaucoup de
lettres portées aux Gens du Roy, auoient
eſteé retenüs, ſans en donner auis à̀ la
G ij