166 Hiſtoire de la liberté
peſche d’eſtre de celuy de donner Ar¬
reſt. I’eſpere que comme elle a iugé vti¬
le l’éloignement de m. le Cardinal Ma¬
zarin, nos ſupplications luy feront con¬
noiſtre neceſſaire ſa ſortie hors du
Royaume. Mais ie ne trouue pas à pro¬
pos de parler de Meſſieurs les Cardi¬
naux, entre leſquels il y en a qui ont bien
merité de la France. Nous offenſerions
le Pape, auec lequel nous auons interet
de demeurer vnis, & qu’il faut reſpe¬
cter comme Pere commun de l’Egliſe.
Ce n’eſt pas que ie doute, que les Cardi¬
naux ne fuſſent mieux à Rome, & n’y
ſeruiſſent plus vtilement la France. Mais
il ſuffit de s’arreſter aà M. le Cardinal Ma¬
zarin, que nous connoiſſons la cauſe de
nos deſordres. C’eſt aſſez de le compren¬
dre dans la Declaration, ſans y adiou¬
ſter ſes fauteurs. Il n’y a point de pe¬
cheur ſi deſeſperé qui ne puiſſe venir
aà reconnoiſſance. Il eſt meſme dange¬
reux de bannir tous les Eſtrangers d
Royaume. Nous en auons dans les ar¬
mées qui ont dignement ſeruy. Et ce