20 Hiſtoire de la liberté
pouuoit comprendre la crainte. Le Car¬
dinal accuſa le Coadiuteur, d’auoir don¬
né ce Conſeil à Monſieur, & empeſcheé
qu’on ne les conduiſiſt au Havre. Il creut
qu’il penſoit s’en rendre Maiſtre; la
Reine s’en plaignit hautement: & l’ar¬
riuée d’vn Trompette de l’Archiduc
chargé d’vne lettre remplie de propoſi¬
tions de paix, ayant obligé Monſieur à
luy enuoyer le Baron de Verderonne, &
ſur ſa reſponſe, M. d’Auaux; le Cardinal
ſe plaignit derechef, que le Coadiuteur,
ſans ſa participation, euſt propoſé de fai¬
re la paix.
Ces deux ſujets de plaintes furent ſui¬
uis d’vn troiſiéme, qui ne parut pas
moins iniuſte. Bordeaux ſe defendoit
vigoureuſement: & les nouuelles qui
venoient du ſiege, en faiſoient l’iſſuë ſi
douteuſe, qu’on ne pouuoit rien de
mieux pour la reputation des armes du
Roy, que de la ſauuer par vn traité d’ac¬
commodement. Monſieur manda les
Gens du Roy, & leur diſt, de propoſer de
ſa part au Parlement, d’enuoyer des De¬