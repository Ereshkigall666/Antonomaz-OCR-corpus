de Monſieur le Prince. 189
Duc d’Elbeuf s’offrit derechef d’eſtre
caution de ſa ſeureté. Surquoy Monſieur
offenſé, qu’il euſt ſuiuy le Cardinal, con¬
tre ce qu’il deuoit à l’honneur de ſon al¬
liance, & aux obligations qu’il luy auoit,
luy repartit auec colere: C’eſt bien à
vous, Mazarin fieffé, de parlerd’eſtre ma
caution. Vous eſtes vn bel homme pour
m’en ſeruirs. Aprés les obligations que
vous m’auez; vous eſtes bien hardy de
vous preſenter deuant moy. On vous
deuroit voir tous les matins à mon le¬
uer. L’on ſçait aſſez, que ce qui vous a
fait changer les ſentimens que vous a¬
uiez dans là guerre de Paris; n’eſt que
l’argent & les Domaines qu’on vous a
donnez. Sans la conſideration de ces
Meſſieurs, monſtrant Monſieur de Van¬
doſme & les autres, ie vous apprendrois
le reſpect que vous me deuez. Ie vous
defens ma maiſon, ny de vous preſen¬
tor deuant moy.
Le Ieudy neufiéme de Fevrier, ſui¬
uant la reſolution du iour d’auparauant,
a Cour s’aſſembla à neuf heures. Mon¬
Aa iij