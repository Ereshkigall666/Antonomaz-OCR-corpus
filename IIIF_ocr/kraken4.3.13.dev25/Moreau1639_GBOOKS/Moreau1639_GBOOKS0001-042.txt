de Monſieur le Prince. 27
fet. Et la Reine ayant deſiré, qu’elle vint
le lendemain d’vne traite à Paris, pour
s’y rendre pluſtoſt qu’elle, & donner
ordre qu’à ſon arriuée rien ne ſe paſſaſt
au deſauantage du Cardinal: le matin
auant qu’elle partit, vn Gentilhomme
fuſt de la part du Cardinal auertir Lai¬
gue, qu’il ſouhaitoit de l’entretenir. Il
Ie fut trouuer. D’abord il luy demanda,
ſi Madame de Chevreuſe eſtoit partie.
Laigue reſpondit, qu’il l’auoit quittée
preſte à monter en carroſſe. On com¬
manda de courir apres. Elle reuint au
Chaſteau: dont le Cardinal aduerti,
deſcendit auec tant de precipitation,
que peu s’en fallut qu’il ne ſe tuaſt luy¬
meſme. Il fit excuſe à Madame de Che¬
vreuſe, de la peine qu’elle auoit priſe:
& luy diſt, que puis qu’elle eſtoit partie,
s.
il ne vouloit pas l’arreſter; mais que Lai¬
gue l’informeroit de tout. Elle remon¬
ta en carroſſe, & luy dans ſa chambre
auec Laigue: où̀ s’eſtant enfermés ſeuls,
il luy diſt, que depuis ſon entretien du
ſoir auec Madame de Chevreuſe, il auoit
D ij