de Monſieur le Prince. 15
entreueuë, la croyant vtile au repos;&
qu’il luy ſembloit que Mouſieur ne ſi
deuoit pas oppoſer, pour leuer tous les
preiudices, qu’vne froideur ſi conſide¬
rable pouuoit apporter aux affaires.
Qu’il ne faloit pas douter qu’à l’heure
meſme qu’il parloit, des Courriers ne
fuſſent enuoyez de toutes parts porter
ces nouuelles aux ennemis; qu’il eſtoit
de la ſageſſe & prudence de Monſieur,
de ne pas releuer leurs eſperances, aprés
des ſuccés ſi conſiderables, qui les a¬
uoient abbatues. Qu’il luy ſembloit, que
pourueu qu’on ſauuaſt, la Declaration
qu’auoit faite Monſieur, le reſte eſtoit
tres-facile; qu’il ne faloit qu’en trou¬
uer les expediens, dont il vouloit faire
l’ouuerture. Que dans le rapport qu’a¬
uoit fait Monſieur, de ce qui s’eſtoit
paſſé le iour d’auparauant, il auoit en¬
tendu que la Reine auoit offert de ſe
rendre à Luxembourg. Qu’il ne faiſoits
pas cette propoſition, eſtant de meilleu¬
re grace dans la bouche de la Reine, à
laquelle il deuoit obeir, & non pas preſ¬
Pij