de Monſieur le Prince. 4r
ueau. Laigue repartit, que ſur ce ſujet il
n’auoit rien à reſpondre: mais qu’ilſou¬
haitoit que ſon Alteſſe luy fiſt l’honneur
de luy accorder vn quart d’heure d’en¬
tretien en particulier. Monſieur, aprés
auoir congedié le Duc de Beaufort, paſ¬
ſa dans la gallerie, où Laigue lepria de
trouuer bon qu’il priſt la liberté de luy
faire quelques queſtions. Monſieur l’ap¬
prouuant, l’autre diſt: Eſt-il pas vray,
Monſieur, que ſouuent la Cour vous
menace de faire ſortir Monſieur le
Prince; que dans les affaires ouù̀ vous
 reſiſtez, on vous dit, qu’il auroit plus
de complaiſance; & qu’en pluſieurs
rencontres, le Cardinal a ozé vous dire,
que la Reine ſeroit forcé́e de le mettre
en liberté́. Monſieur diſt, que tout ce¬
la eſtoit veritable. Et Laigue pourſui¬
uit: Eſt-il poſſible, Monſieur, que V. A.
ſouffre touſiours cette inſolence? Ie ne
crois pas, que vous m’aceuſiez d’eſtre
Partiſan de M. le Prince. Mais enfin les
deſordres du Royaume, la mauuaiſe
conduite du Cardinal, & les traite;