.
de Monſfeur le Prince. 59
qu’on l’euſt auerty, que ſes ennemis ſe
preuaudroient contre luy de ſa victoi¬
re; il en creut la gloire aſſez éclatante
pour eſtouffer leurs deſſeins, & les re¬
tenir tous dans le ſilence.
Le ſouuenir des deſordres qui ſuiui¬
rent la priſe de M. de Brouſſel en 48.
reſoluë apres le gain d’vne bataille ca¬
pable de remplir de terreur les eſprits
ſeditieux, luy fit apprehender de iet¬
ter la Reine dans de pareilles confuſions.
& quoy que les rencontres des temps
ne fuſſent pas tout à fait égales; l’image
de ces apprehenſions l’empeſcha de les
diſtinguer. Il creut cette fois empor¬
&
ter par la douceur, ce qu’alors il n’auoit
pû executer par la force. Il ſe contenta
de mander les nouuelles de la victoire,
eſperant qu’elle abbatroit le cœur de
fes ennemis. Mais bien loing de reüſſir
dans ſes penſées, par ſa timidité, il leur
fournit le moyen de tourner contre luy,
ce qui a tout autre euſt eſté profitable
& glorieux. Ils prirent occaſion de ce
ſuccés, de décrier ſa conduite, & pu¬
H ij
