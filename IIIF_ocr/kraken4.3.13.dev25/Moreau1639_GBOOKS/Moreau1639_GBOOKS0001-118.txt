deMonieur le Prince. 1o3
adiuteur meſme,  qu’elle ſçait aſſeure¬
ment l’apprehender. Et que voſtre deſ¬
vnion d’auec elle eſt ſi preiudiciable
aux affaires du Roy, & au bien du
Royaume; qu’elle vous coniure de vou¬
loir r’entrer dans le Confeil; s’aſſeurant
que tout s’accommodera par voſtre pre¬
ſence. Il nous az encore dir, que de crain¬
te qu’il luy fuſt échapé de la memoire
quelqu’vne des choſes qu’il auoit ordre
de nous rapporter, il les auoit miſes par
écrit dans vn papier, qu’il nous aleu, &
qu’il nous a remis entre les mains. Aprés
laquelle lecture, la Reine a pris la paro¬
le, & nous a dit, auec des ſentimens
d’vne douleur extraordinaire, qu’elle ne
peut aſſes exprimer le déplaiſir que luy
donne voſtre éloignement; qu’elle n’euſt
iamais creu rien de pareil de vous; &
qu’elle vous coniure par l’affection que
vous auez touſiours témoignée pour la
France; de retouner au Palais Royal
pour leuer le preiudice que voſtre ab¬
ſence peut apporter au ré́pos de l’Eſtat.
Elle nous a meſme chargé de vous