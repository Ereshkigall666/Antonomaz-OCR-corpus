de Monſeur e Prince. 
leur dépenſe. Au refus du premier, Arreſt
du Conſeil, par lequel ils y furent con¬
traints par corps: & le Preſident Ferrand
y reſiſtant auec courage, on le menaca
de la priſon. Ses meubles furent ſaiſis &
vendus. On mit à l’encan huit C hande¬
liers marquez aux armes de M. le Prince.
Et peu s’en fallut que ſon eſpée l’appuy
de l’Eſtat, la gloire de la Regence, & la
terreur des Nations de l’Europe, ne fuſt
criée en place publique par vn vil Offi¬
cier de Iuſtice, honteux de mettre à l’en¬
can, ce qui tant de fois auoit abbatu l’or¬
gueil d’Eſpagne, immolé à la ſeureté du
Royaume la valeur de trois fameux Ge¬
neraux, acquis à la Couronne des Pro¬
uinces, vaincu les trouppes Bauaroiſes,
l’eſperance des Allemans & de l’Empire,
& ſauueé́ le Cardinal de l’horreur de tous
les François.
Ces rigueurs contre leurs domeſti¬
ques & leurs biens, furent ſuiuies de
beaucoup d’autres, qu’on exerça contre
leurs perſonnes. La garde en fut commi¬
ſe à de Bar, homme de grande ſeuerité.
B ij