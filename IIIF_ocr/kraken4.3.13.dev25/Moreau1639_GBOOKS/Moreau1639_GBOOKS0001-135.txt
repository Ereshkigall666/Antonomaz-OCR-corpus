120 Hiſtoire de la liberté
de l’éloigner de la perſonne du Roy;
d’enuoyer vne Declaration d’innocence
pour Meſſieurs les Princes; & de les met¬
tre au pluſtoſt en liberté. Quelques-vns
de Meſſieurs de la grande Chambre fu¬
rent d’auis de la Conference. M. de
Brouſſel en prit vn fort rigoureux con¬
tre le Cardinal. M. Coquelay auquel la
parole eſtoit demeurée le Mercredy
d’auparauant, auoit eu deſſein de prou¬
uer mal concerté auec le Premier Pre¬
ſident, que licet Senatoribus de Republi¬
ca loqui, & que les deſordres de l’Eſtat
cauſez par des perſonnes qui en deuoient
arreſter le cours, ne puuoient eſtre ap¬
paiſez, que par cette meſme affection,
auec laquelle le Parlement s’eſtoit touſ¬
jours efforceé d’y remedier; que leurs
regiſtres ſe trouuoient pleins d’exem¬
ples qui les authoriſoient ſuffiſamment;
& que s’agiſſant de la liberté́ des Princes
du ſang, reconnus innocens, & iniuſte¬
ment perſecutez, ils eſtoient en droict
d’en faire ceſſer les plaintes. M. le Pre¬
mier Preſident, qui iugea de ce diſcours,
quelle