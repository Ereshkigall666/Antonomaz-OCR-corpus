196 Hiſtoire de la liberté
informer de ce qui ſe paſſa hier chez
moy. Meſſieurs les Ducs de Vandoſme,
d’Elbeuf, de Schomberg, d’Eſpernon, &
M. l’Archeueſque d’Ambrun, auec ſept
de Meſſieurs les Mareſchaux de France
vinrent me trouuer. M. de Vandoſme
portant la parole pour tous, il me diſt, que
la Reine leur ayant fait ſçauoir qu’elle
deſiroit qu’ils s’aſſemblaſſent auec les
autres grands du Royaume, pour ſça¬
uoir leur auis ſur les affaires preſentes:
auant que de le faire, ils eſtoient venus
me ſupplier de m’y trouuer; & ſçauoir
de moy, s’il n’yauoit rien à executer pour
mon ſeruice. Que ma preſence, outre le
rang de ma dignité, & celuy de ma
naiſſance, authoriſeroient beaucoup l’aſ¬
ſemblée, & leueroit l’opinion de la deſ¬
vnion qu’on publioit eſtre entre la Rei¬
ne & moy. Ie luy reſpondis, que de deſ¬
 vnion, il n’y en auoit point: que ie ſça¬
uois trop ce que ie deuois à la Reine;
mais que ie n’y pouuois aller, que pre¬
mierement on n’euſt accordé les deux
points demandez par le Parlement; la