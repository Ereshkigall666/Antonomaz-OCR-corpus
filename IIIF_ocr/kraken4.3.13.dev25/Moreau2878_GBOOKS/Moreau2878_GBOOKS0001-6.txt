
matin aux portes de ladite ville, & leſquels à cauſe
des grandes eaux furent embarquez dans des bat¬
teaux pour les paſſer au village de la maiſon-Dieu
diſtant dudit Pagny d’vne lieuë & demie, & com¬
me il n’yauoit point d’lnfanterie, ſoixante & dix
habitas de ladite ville de ſaint Iean de Loone s’em¬
barquerent ſur ladite Riuiere de Soone pour eſtre
les attaquans, de façon qu’ayant attendu ladite
Caualerie audit lieu de Tontenan, ſur les cinqheu¬
res du ſoir dudit iour leſdits habitans donnerent
dans le parc dudit Chaſteau, & delà dans la baſſe¬
court, forcerent le corps de Garde & ſe rendirent
les maiſtres de tous les poſtes des ennemies,fors du¬
dit Donjon & de l’Egliſe, où vne partie des enne¬
mis qui echaperent ſe retirerent auec le ſieur Dale¬
gre Lieutenantdu fieu de Bouteuille; pen¬
dant cette attaque vne partie de la Cauallerie en¬
fonca l’autre porte de la baſſecourt, & le reſte cou¬
rut iuſques aux portes de Seurre apres les ſieurs de

Bouteuille & de Briolle qui ſe ſauuerent fort à pro¬
pos, La generoſité deſdit habitans & leur fidelité
au ſeruice du Roy a paru, non ſeulement en ce
rencontre, où ſoixante & dix hommes ont em¬
porté ce que plus de cent cinquante hommes ſou.
ſtenoient, mais auſſi au ſouſtient du ſiege mis de¬
uant ladite ville par l’armée de Galas compoſée de
quatre- vingts mille hommes en i6;6. & l’anné́e
B