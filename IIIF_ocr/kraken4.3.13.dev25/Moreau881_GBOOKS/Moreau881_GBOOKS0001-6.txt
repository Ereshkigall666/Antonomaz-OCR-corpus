de faire ſortir les Eſpagnols de Stenay; l’vn
par la negociation, les Eſpagnols ayans of¬
fert audit Marquis de Sillery, de ſortir de
ladite ville deStenay, moyennant vne ſuſ¬
penſion d’armes entre Stenay & les Places
du Luxembourg, pour le reſte de la Cam¬
pagne. Ce que la Reyne ayant refuſé ab¬
ſolument, Monſieur le Prince Nous fit en¬
tendre, Qu’auec deux cens Hommes qui
eſtoient dans la Citadelle, il ne pouuoit en
chaſſer cinq cens qui eſtoient dans la Ville,
& qui pouuoient eſtre rafraiſchis à toute
heure par l’Armée des Ennemis; & ſi la
Reyne vouloit luy donner deux mille
Hommes, il les contraindroit d’en ſor¬
tir.¬
 Novs teſmoignons auſſi que toutes
les Troupes qui ſont ſous le nom de Mon¬
ſieur le Prince, & qui ont eſté deſtinées par
Nous pour l’Armée de Picardie y ſont pre¬
ſentement, àla reſerue du Regiment de Ca¬
uallerie, & la Compagnie de Cheuaux Le¬
gers d’Anguien, & que pour les autres qui
B