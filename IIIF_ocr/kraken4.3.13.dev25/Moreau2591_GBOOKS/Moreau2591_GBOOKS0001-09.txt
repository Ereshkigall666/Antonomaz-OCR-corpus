8
Suy doncques mon conſeil, abandonne le tien,
 Et pour eſtre ſi Grand ne ſois pas moins Chteſtien:¬
C’eſt à toy de punir de ſi noires offences,
C’eſt aà toy d’empêcher toutes ces violences,
Et que des loups armez n’agiſſants que poureux,.
Ne ſuccent tout le ſang d’vn peuple malheureux.
C’eſt à ces beaux exploits que tca troupe eſt habile,.
Eſpargne au moinsleschamps, mais épargne la Ville.
Quoy! rüiner Paris, l’honneur de l’Vniuers,
Pour perdre en meme temps tant de charmes diuers?
Quoy! ce puiſſant Paris, cét abregé du monde,
Sur qui l’authorité des Monarques ſe fonde?
Ce rauiſſant Paris, l’agreable ſéjour,¬
Des Princes, des Beautez, & de toute la Cour?
Quoy! d’vn lieu le plus beau qui ſoit dans la Nature,.
 Faire vn affreux deſert, vne ample ſepulture,
Vn Chaos plein d’horreur, vn amas de tombeaux,
Vn ſéiour de ſerpens, de loups & de corbeaux?
O deſſein trop funeſte: ô guerre trop barbare!
Digne, non d’vn François, mais pluûtoſt d’vn Tartare¬
Helas! contente toy de l’auoir alarmé,¬
Sans trauailler encore à le rendre affamé.¬
Quel plaiſir aurois-tu de le voir en triſteſſe,
Et fes Bourgeois trancis expirer de foibleſſe?
Quel plaiſir aurois-tu qu’ils ſe fuſſent nourris,
De cheuaux, & de chiens, de chats & de ſouris?
Et