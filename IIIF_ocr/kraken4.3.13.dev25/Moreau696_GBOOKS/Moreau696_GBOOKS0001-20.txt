dans Paris, où tout le peuple verſe des larmes de ſang
deſſus ſon abſence. Ce beau Soleil, diſſipant les tenebres
de noſtre triſteſſe, & les obſcuritez qui terniroient voſtre
renommée dans les ſiecles à̀ venir, y doit faire eſtimer Vo¬
ſtre Majeſté vne des plus ſages, vne des plus vertueuſes &
vne des plus Chreſtiennes Princeſſes du monde.
On vous entretient peut-eſtre dans ces penſées, M ¬
DA M, que l’authorité du Roy ſe trouue enfermée dans
la ruine de Paris, que le Parlement n’authoriſant pas par ſes
Arreſts les Declarations du Conſeil, qui auoient mis les
tailles en party,s’oppoſe à l’authorité du Roy voſtre Fils,
& que le peuple, prenant les armes ſoubs la conduitte de
pluſieurs Princes donne lieu aà̀ vne guerre ciuile, qui ruine¬
roit l’Eſtat, & que par conſequent vous deuez au peril de
voftre honneur & de voſtre vie, conſeruer au Roy l’au¬
thiorité dans ſon Royaume par la pertemeſme de pluſieurs
paticuliers. Ne vous laiſſez pas ſurprendre à ces fauſſes
lumieres, elles vous conduiroient tres aſſeurement dans vn
eſtrange precipice de deshonneur & de blaſme. Ce grand
Cardinal de Richelieu qui eſtoit plus grand Politique, &
plus elé feruiteur du Roy, que ceux qui ſont aupres de
Voſtre Majeſté, croyoit tellement que l’authorité deLoüis
treiziéme dependoit de la conſeruation de Paris, qu’il ne
penſa iamais aà̀ ſa ruine, quoy qu’il euſt eſté ſouuent cho¬
qué par les menaces de ſes ſujets, & par les oppoſitlons
de ſon Parlement. Le refus que la Cour a fait de condeſ¬
cendre au party des tailles eſt neceſſaire aux finances du
Roy, puiſque de pluſieurs millions qu’on tiroit tous les
aas de ſes ſujets , il n’en vient pas le tiers dans les coffre;

