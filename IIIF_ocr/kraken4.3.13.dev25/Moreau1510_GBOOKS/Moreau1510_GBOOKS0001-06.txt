7
Que j’enuie l’heur des deſtins;
De ces illuſtres Mazarins.
Ha! que ie cherirois la grace,
Qui m’auroit mis dedans leur place.
Mais tout beau; j’y penſe vn peu mieux,
Tout beau; c’eſt trop eſtre enuieux.
Cette paſſion criminelle,
Ne m’eſt plus ny bonne ny belle.
Laiſſons leur, leur contentement
Sans le regarder ſeulement.
Laiſſons les aſſeoir à leur table
Fuyons en comme du grand diable.
Morbleu voicy venir Beaufort
Gare, tout va changer de ſort.
Ces Meſſieurs, ces parleurs de fronde
Sont les plus effrayez du monde.
 Ce Prince de Roy des frondeurs,
Reduit leurs ardeurs en tiedeurs,
Et de ſon œil qui Ies menaſſe
Hl change leur tiedeur en glate.
Voicy, dit-il, ces grands Heros
Qui parmy les verres & les pots
Et dans l’attaque des bouteilles,
Font tous les iours tant de merueilles.
Voicy ces faiſeurs de diſcours
Qui s’entretiennent tous les iours
Au deſpens de ma renommée
u’ils ont fletrie & diffamée,