
car il fers tout ce qu’il luy plaira: enfin la puiſſance eſt
ou laparole du Roy ſe trouue, & nul n’a droit de
 luy dire que fais tu, quelque choſe qu’il puiſſe faire. Si
cela eſt comme il n’en faut pas douter, ſi l’on ne
veut eſtre éternellement damné, ie vous laiſſe
aà̀ penſer ſi vous auez raiſon d’armer contre luy,
& de vouloir abſolument qu’il ſe depoü̈ille de
toute ſon authorité pour vous en reueſtir: qu’il
chaſſe tout ſon Conſeil pour ne mettre à ſa place
que des gens à voſtre deuotion: & qu’il ne faſſe
quoy que ce ſoit que ce que vous luy aurez preſ¬
crit en faueur de ceux qui n’ont pris voſtre party,
que pour vous perdre? mais de grace, pourriez
vous bien venir aà̀ bout des deſſeins qu’on
 dit que vous auez, ſans expoſer tout ce pau¬
ure Royaume à la mercy des ennemys de ceé́t
Eſtatſans faire armer le pere cotre le fils:sãs per¬
dre vn nobre infiny de miſerables innocens, dot
l’abominable fin criroit vengence deuant Dieu:
ſans cauſer vn deluge de ſang & de feu, ſur toute
la ſurface de cét Empire François, ſans abolir le
culte que nous deuons rendre à noſtre Createur:
ſans conſacrer vn million de Vierges, à la brutale
fureur de vos ſoldats, ſans donner lieu auSacrile¬
ge & à l’impie, d’exercer mille hoſtilitez: & ſans
portertous ceux qui mourroient dans vne ſi mi¬
ſerable occaſion,  la perte de leur ſalut, tantlin¬
iuſtice de voſtre cauſe ſe trouueroit funeſte aux
B