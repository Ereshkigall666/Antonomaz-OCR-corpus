jeſté, & telle fut la recompenſe que Mazarin luy fit par vn
acteſi tyrannique & plus que barbare. C’eſt le diſcours de la
Banquiere fort iudicieux, & en vne forme qui ſurmontoit ſon
ſexe: auſſi eſt-elle Dame tenuë pour vn bel eſprit, d’vneſin¬
 guliere memoire, & aſſaiſonnee de parolles choiſies, belles,
eloquentes, qui rauiſſoient ceux qui l’eſcoutoient.
Ayant finy, la femme d’vn Eſleu, qui eſtoit en la com¬
pagnie, commere de l’Accoucheée, dit, Meſdames, vous auez
entendu amplement les maux que Maarin a faits en diuers
 lieux, & les miſeres des guerres qu’il a cauſees & entretenuës
pour auoir nos louys, ie vous demande attention, pour enten¬
dre vn excez de miſere qu’il a fait ſouffrir au pauure peuple,
tant des Villes que de la Campagne du Royaume, par l’aſſiet¬
te des tailles & des impoſitions plus que tyranniques & inſup¬
portables. Mon mary, qui eſt Eſleu, en a eſteé́ ruiné, & ſa famil¬
le reduite en piteux eſtat: Car c’eſt choſe pitoyable d’enten¬
dre le traitement fait aux pauures gens par les Intendans de la
Iuſtice, que Mazarin a reſtablis aux Prouinces, contre la De¬
claration du Roy de l’an 1648. verifiée au Parlement de Pa¬
ris, portant reuocation de tels Intendans. Car pourſupporter
les Partiſans, qui auoient pris les tailles en party, & profiter
auec eux de leurs concuſſions, voleries & brigandages, on
a veu en quantiteé de lieux leurs Fuzeliers & autres voleurs,
aduouez deſdits Intendans, contraindre les pauures gens le
poignard ſous la gorge à payer la taille auec ſes recruës, vſant
enuers ceux qui ne la pouuoient payer de cruauté inouye:
car ſans ſe contentet d’emporter & vendie tous leurs biens
meubles, ne laiſſant que la paille ſur laquelle l’on voyoit de
pauures enfans couchez, languiſſans & mourans do froid &
de faim, ils dependoient les portes des chambres, qu’ils en¬
uoyoient vendre auec les aix des boutiques, choſe la plus de.
 ſaſtreuſe & qui ſe ſoit iamais veuë entre les peuples les plus
ſauuages, ce qui crie vengeance à Dieu: & apres tout, ils
 prenoient