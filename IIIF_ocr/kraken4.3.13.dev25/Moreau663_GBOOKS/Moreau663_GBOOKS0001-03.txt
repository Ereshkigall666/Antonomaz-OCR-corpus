2
nocations generales, que M. le Comte d’Allais leur
fiſt eſperer lors qu’il voulut former le funeſte party
qui a exciteé tous les troubles de cette Prouince, &
meſme deuant ſes derniers mouuemens ſept ou
huit cens perſonnes, qui n’auoient pas encores le
faux pretexte dont elles ſe ſeruent aujourd’huy, ob¬
tindrent ſur Requeſte deux Arreſts en voſtredit Con¬
ſeil aux mois d’Avril & Iuin dernier, qui interdiſent
tant les Iuges ordinaires que les Souuerains de la con¬
noiſſance de toutes leurs affaires Ciuiles & Crimi¬
nelles, & de celles de leurs Peres, Meres, Freres.
Sœurs, Oncles, Tantes, Nepueus, Niepces, Cou
ſins germains & domeſtiques, juſques à ce que
Voſtre Majeſté en ayt ordonné.
 Ce qui oblige voſtre Parlement de remonſtrer
cres-humblement à Vos Majeſtez, qu’on ne pût ac¬
corder ces ſortes d’Euocations ſans bleſſer mortelle¬
ment la Iuſtice, renuerſer les Loix du Royaume,
deſtruire vos Declarations, troubler le repos d’vn
nombre infiny de familles & ruiner l’autorité de vo¬
ſtre Parlement ſi neceſſaire au bien de voſtre ſer¬
uice dans vne Prouince eſloignée & frontiere.
Vos Majeſtez ne douteront point de cetteimpor¬
tante verité, s’il plaiſtà leur bonté de conſiderer, que
le reſſort du Parlemenr de Prouence eſt defort pe¬
tite eſtenduë.
Que pour ſubuenir aux vrgentes neceſſitez de
l’Eſtat, cette Compagnieayant eſté augmentée d’v¬
ne vingtaine d’Officiers de nouuelle création de¬