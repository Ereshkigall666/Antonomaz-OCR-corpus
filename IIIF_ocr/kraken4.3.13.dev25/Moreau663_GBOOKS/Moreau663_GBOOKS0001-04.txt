puis dix ou douze ans, & par ce moyen ayant auſſi
augmenteéſes parentez & ſes alliances dans la Pro¬
uince les plus grandes affaires en ſont ordinairement
euocqué́es.
Que les foules extraordinaires, le deffaut du com¬
merce & les deſordres faits depuis quatre mois ont
ſi fortruyné le Pays, que la pluſpart de vos Subjets
ne pourront de long-temps pourſuiure les iugemens
de leurs procez ſur les lieux meſmes, & qu’ils ne ſçau¬
roient porter auec patience d’eſtre obligez d’aller
chercher la luſtice à grands fraits loing de leurs
maiſons pour fauoriſer la chicane de leurs parties.
Que le Parlement ne ſeroit pasſeulement interdit
durant ſix mois, comme il euſt eſté par le Semeſtre,
mais qu’ilreſteroit ſans fonction durant toute l’an¬
née, puis que tous les Criminels, tous les mauuais
Payeurs & tous les Gentils hommes qui ont accou¬
ſtuméde tyrannizer leurs pauures Subjets: C’eſt à di¬
re, en vn mot, toutes les perſonnes qui donnent ma¬
tiere d’exercer la Iuſtice, ont ſuiuy à deſſein M. l
Comte d’Allais, pour pouuoir éuiter ou reculer par
des Euocations la peine deuë à̀ leurs crimes, ou pour
ſe deſrober à la pourſuitte de leurs reanciers, ou pour
mieux trauailler ceux contre quiils ont affaire.
Qu’il deſpendroit non ſeulement d’vn Gouuer¬
neur, mais auſſi d’vne Ville & de quelques particu¬
liers de remuer dans vne Prouince pour engager les
Parlemens à̀ vne iuſte deffence, ou à̀ la protection
des innocens, & à la punition des autheurs des deſor¬