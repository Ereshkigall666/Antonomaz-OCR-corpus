19
prieté, conjointenment avec le titre de Gouveneur de to¬
te la Province, ainſi qu’avoit fait vn Gentil-homme. En vn
mot l’acquiſition de Bellegarde permiſe au feu Prince de
Condé, peut-eſtre appellée grace: comme celle que la
Lettre aſſeure, que le fils vouloit faire de Charleville, peur
 eſtre qualifieé crime: quelque circonſtance qu’on y remar¬
 que, & quelques fauſſes inductions qu’on en tire pour eſ¬.
bloüir le vulguaire.
Vous dirtes que Henry de Bourbon eſtant mort, ſa Ma¬
jeſtépouvoit ne pas donner ſes Gouvernemens & ſes Char¬
ges au Prince ſon fils: il eſt vray, c’eſt vne grace qu’elle luy
a faite, mais qu’elle ſoit ſinguliere, & qu’elle ne s’accorde
pas ordinairement à tous les ſucceſſeurs pour peu qu’ils
ſoient recommandables, c’eſt ce que vous ne ſçauriez prou¬
ver. Pour vn exemple que vous me pourriez donner, ie
vous en fourniray cent autres qui temoigneront le contrai¬
re, ſans me ſervir de celuy du Duc d’Eſpernon, lequel apres
 avoir eſté declaré criminel de leze-Majeſté, a ſuccedé à
ſon pere au Gouvernemeut de Guyenne, & à la Charge
de Colonel del’Infanterie Françoiſe, que le Roy avoit ſup¬
primée auparavant que de mourir.
Il eſt ſi vray que les Roys n’oſtent point ces Charges à
ceux qui les ont vne fois obtenuës d’eux, ſans les reconnoi¬
 ſtre d’ailleurs, que vous dites vous meſme qu’il falloit re¬¬
compenſer aux deſpens du Roy le Mareſchal de l’Hoſpital,
lors qu’on luy tira des mains le Gouvernement de Cham¬
 pagne pour le mettre en celles du Duc d’Anguien. Choſe
 qu’il fallut faire encore, à ce que vous eonfeſſez pareille¬
ment, à l’eſgard du ſieur de Thibault pour celuy de la ville
de Dampvilliers,qu’on a donné depuis au Prince de Con¬
ty, pour joindre à ſon Gouvernement de Champagne.
Ie n’entre point dans la queſtion: s’il eſt plus avantageux
au Roy & à l’Eſtar, de ne mettre qu’à̀ temps des Gouver¬
 neurs dans les Provinces, & de ne pas perpetuer ces digni¬
 tez & toutes les autres Charges de la Couronne, dans la
 Maiſon