¬
22
Ie t’avois dit, ôpeuple de Paris, dés le commencement
de ce diſcours, que ie te voulois faire Iuge en la cau ſe du
Prince de Condé; ie ne me rétracte point. A preſent que tu
és inſtruit de toutes ſes circonſtances; aà̀ preſent que par les
lumieres que ie t’ay données, tu reconnois toutes les mali¬
ces, toutes les fauſſetez & toutes les calomnies de la Lettre
eſcritte contre luy, prononces hardiment ton iugement;
conſidere, ie te prie, auparauant, le peu de conte que le
Cardinal a fait de cette Declaration du mois d’Octobre,
qui eſtoit le gage de ta ſeureté, le fruit de tes trauaux & le
 prix de tes ſouffrances. Par elle ſont confirmez de nouueau
toutes nos anciennes Ordonnances, qui deffendent expreſ¬
ſément meſme en la perſonne des particuliers, le violent
procedé dont ce Miniſtre àvſeé en meſme temps en la per¬
ſonne de deux Princes du Sang, & du mary de leur ſœur.
Par elle il eſt dit nommement qu’aucun Officier de Cour
Souveraine ne ſera inquieté, ny troublé en l’exercice de ſa
Charge, ſoit par Lettres de Cachet, ou autrement: & voila
neantmoins au prejudice de ces belles defenſes le ſieur Pe¬
rault Preſident en la Chambre des Comptes, empriſonné
ſans charges, ſans decret, & ſans autre apparence de crime,
que parce qu’il eſt chef du Conſeil du Prince de Condé, ce.
que le Roy luy a permis par Lettres expreſſes. Par toutes
ces Ordonnances anciennes & nouvelles, ils deuoient tous
’eſtre liurez au Parlement, eſtre interrogez dans les vingt¬
quatre heures ſur des informations faites contr’eux, & de¬
puis qu’ils ſont detenus, on n’eſt pas venu leur demander
pourquoy ils ont eſté arreſtez. Eſt-ce aſſez que le Cardinal
ait dit par ſa Lettre, qu’il n’entendoit point contrevenir à
cette Declaration tant citee & ſi mal executé́e? ſuffit-il d’v¬
ne reparation en paroles pour vne ſi haute-iniure receuë en
effet ? & pourras-tu deſormais, non pas ſeulement auec
raiſon, mais encore auec bien-ſeance reclamer le ſecours
d’vne Declaration que tu as bien ſouffert qu’on ait enfrein¬
te en la perſonne de trois Princes? Penſes-y peuple de Pa¬
1 ris,