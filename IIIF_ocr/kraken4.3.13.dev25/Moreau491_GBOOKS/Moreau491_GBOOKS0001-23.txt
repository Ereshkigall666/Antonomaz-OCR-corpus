18
commandement de l’Armée, & qu’il luy fut conſesvé eéi¬
tre le gré meſme de ſa Majeſte; que ce fut par ſon moyen
encore que le Prince de Condé pere fut fait Chef du Con¬
ſeil, & incontinent Grand-Maiſtre de la Maiſon du Roy:
c’eſt-ce qu’on avoit ignoré iuſqu’à cette heure; noſtre Prin¬
ce veut bien eſtre obligé de ces faveurs à la bonté de la
Reyne, mais toute ſa maiſon les croyoit devoir à celle du
deffunt Roy, & à l’eſtime qu’il faiſoit tant de la ſinguliere
prudence de Henry de Bourbon, que de ſon zele pour le
bien du Royaume, & de la generoſité qu’il avoit reconnuë
en la perſonne du Duc d’Anguien ſon fils, comme par vn
eſprit prophetique. Meſme il eſt certain qu’aux derniers
momens de ſa vie, par vne pretenſion qui tient du miracle,
il annonça la victoire qu’il remporta à Rocroy apres ſa
ort.
Quant au don des terres de Chantilly & de Dampmar¬
tin, nous ne nions pas que ce n’ait eſté vne pure & libre
emanation de la honté de la Reyne: mais on peut auſſi qua¬
lifier ce preſent du nom de reſtitution, ſi l’on conſidere que
es Terres eſtoient va propre de la maiſon de Montmoren¬
cy. L’Autheur de la Lettre pouvoit en ce rencontre faire
admirer la Iutice de ſa Majeſté, autant que ſa liberalité,
& ne pas coucher encore au rang des bien-faits, l’achapt
qu’on permit de faire au feu Prince de Condeé des biens du
Duc de Bellegarde, où la place de Bellegarde ſe trova compriſe.
Car il ne ſçauroit montrer qu’il ſoit abſolument beſoin de
la permiſfion du Roy pour vendre ny achepter aucun do¬
maine qui appartienne à vn particulier. La place de Belle¬
garde faiſoit partie des biens de ce Duc: done le Roy qui
n’avoit pas trouué mauuais qu’il fuſt maiſtre de cette Vil¬
le, pouvoit bien conſentir que le Prince de Condé l’achep¬
raſt de luy. Ce Duc eſtoit auparavant Gouuerneur de
Bourgogne où eſt cette place, qui s’appelloit seure devant
qu’il luy euſtdonné ſon nom; donc le Roy ne pouvoit pas
trouver à redire que le Prince de Condé en joüiſt en pro¬
prieté,