Ne ſe trouuera le pareil,
12
Ie tire la paille de l’œil,
Sans bleſſer en rien la prunelle,
Ie ſuis cordier, ie fais fiecelle,
Chables, eſchiquiers, & collets,
Lardoires, ie fais des foſſets,
Et guaris de mauuaiſes fievres
Ie fais de belles coiffes à chevres,.
Auſſi des eſperons à rats,
Leſquels i’accorde auecq les chats,
Quand ie veux, & de bonne grace
Ie feray vne gaine aà̀ harce,
Auſſi toſt qu’vn moulin  vent,
Et toutesfois, le plus ſouuent
A battre buiſſons ie m’amuſe,
Puis ie ſonne la cotnemuſe,
Auecq le petit larigot,
Affin de reſueiller margot,
Quand elle eſt par trop endormie;
Ie mange la crouſte & la mie,
Ie ne ſuis difficile en rien
Qui veut auoir beaucoup de bien;
Vienne à moy, i’en ay les methodes
Fourny ſuis d’inſtrumens & drogues
Pour la ſaincte pierre trouuer,
Il ne me faut point eſprouuer,
En cela i’en ſus paſſé Maiſtre
Heureux eſt qui me peut eognoiſtre
Et moy plus heureux d’eſtre né.
Tout mon cas éſt bien ordonné,,
Enſemble tout mon eſquipage,
Ne reſte plus que d’eſtre page,
Puis laquais pour faire la fin,
Or n’attendez point à demain
Si vous auez de moy affaire
A loüer, ie ſuis àtout faire.
FIN