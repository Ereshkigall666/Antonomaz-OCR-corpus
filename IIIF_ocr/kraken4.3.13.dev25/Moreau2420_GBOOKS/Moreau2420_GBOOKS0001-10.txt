11
Taire endoüilles, boudins, ſauciſſes
Grand dé́puceleur de nourrices,
Ramonneur de bas & de haut
Femelles qui ont par trop ehaut,
Ie guaris aueq’froide glace,
Ie fais de fins miroers, ie trace
Vn chaſteau ſur le bout du doigt,
Les boiteux, ie fais aller droit.
Auec vn peu d’huille de cheſne,
Ie fais des fromages de creſme,
Y meſlant ius de limaçons
Quelquefois ie ſers les maçons,
Par paſſe-temps, deux ou trois heures,
Paueur ſuis, ie fais des doreures,
Chaiſnes, bracellets, & carquans,
Habits pour les petits enfans,
Et prend oyſeaux à la pipee
Pour chercher la franche Lippee,
Homme n’en craint, c’eſt mon meſtier.
Ie ſuis Rubennier, & Nathier,.
Paſſementier qui point ne chaume,
Tout preſt pour ioüer à la paulme,
Contre les plus braues ioüeurs,
Ie fais balles, plottes, eſteufs,
Raquettes, batroirs, bref ie fume:
A belles dents ie prend la Lune,
Et fais le Soleil éclipſer
Vieilles troter, chevres dancer,
Ie me cognois bien en ſalpeſtre
Bien peu s’en faur, que ne ſois Preſtre:
Car ie ſçay matines par cœur,
Chatreux ſuis, & bon enchanteur,
Qui oſte aux poulets la pepie,
Vieil Mahois, pour croquer la pie,
Et ferrer la mulle au beſoing:
Iamais le bon Maiſtre Gonnin
Ne fut plus expert enſcience,
Que moy, & en toute la France