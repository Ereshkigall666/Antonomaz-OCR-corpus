Ie
Dont ie n’entende le iargon;
Ie ſçay ſonner en carrillon,.
Faire clochers, fondre les cloches,
Ie fais patins, ie fais galloches:
Ie ſç̧ay fourrer habits d’Hyuer,
Teindre en rouge, tanné & verd,
Fouller le vin dedans les Cuues,
Ie ſuis fort bon barbier d’eſtuues,
Pour raſer & tondre maujoint,
Eſpicier ſuis, ie vend vieil-oingt,
Et fais ſouliers de toutes formes,
Arpenter boys, planter les bornes,
Ie fais caquetoire, & placets,
Rubens, Canetille, & lacets,
Orfeure ſuis, & Lapidaire,
Qui fais fort bien les femmes taire,
Auecques deux poings ſeulement
Rien n’a en mon entendement,
Que ie n’œuure, comme dé cire:
Bref ie fais plorer iefais rire,
Que ie veux, & quand il me plaiſt,
V ſeul point a qui me deſplaiſt,
Que ne trouue maiſtre à ma poſte,
Ie le ſeruirois de compoſte:
Car ie ſuis fort bon cuiſinier
Maiſtre d’hoſtel, & eſcuyer,
Qui ne craint foudre ny tempeſte;
Ie fais des eſpingles ſans teſte,¬
Et eſguiles de fin acier,
Las d’eſtre debout, ie m’aſiet.
Pour compoſer en proſe ou rime
Où̀ le plus ſouuent ie menrime,
Si ie n’ay vn petit humé.
Sur tous autres ſuis eſtimé,
Pour rmon ſçauoir, & ma ſciens,
Ie ſçay dancer à la cadence.
Faire ſauts, de tors, & rauers,
Ie ſçay rompre les huys ouuers,