1
nereuſemeut & fidelemet tout ce qu’il deut faire. Dieu & les hom¬
mes approuuerent ſon procede, & dautant plus qu’il ne regardoit
en cela que le bien du public, qui ſans doute en euſt recueilly de tres¬
grands fruits ſi l’on euſt ſuiuy ſes intentions, & ſi tout le monde euſt
agy auec la meſme ſincerité que luy.
M. le Prince eut donc ſa liberté, & certes il en par ut reconnoiſ¬
ſant, & M. le Coadiuteur eut eu ſujet de grande ioye, ſi l’amitié qu’il
luy fit l’honneur de luy teſmoigner quelque temps n’euſt point de¬
generé, dans vne haiae plus grande que iamais, qui luy fut inſpi¬
reée par ſes meſmes domeſtiques & confidens, qui auoient ſeuls eſté
la cauſe des premiers alterations. Auſſi toſt on vit paroiſtre contre
luy de mauuais libelles dans Paris, les antiënes perſecutions ſe r’allu.¬
mẽt, on en adiouſte de nouuelles, & on l’appelle d’vn nom, qui alors
eſtoit en horreur à tous les peuples, afiu de faire paſſer en luy la
articipation de la hayne, par la participation d’vn nom que tout
le monde auoit en execration.
Comme il vit cerre confuſion, & que la liberté qu’iln’auoie ſoli.
citée quepour le bien de l’Eſtat, n’eſtoit employée que pour le per¬
ſecuter, il iugea bien qu’il n’y auoit de ſolide attachement qu’à
Dieu,que c’eſt vn maiſtre qui ne trompe iamais perſonne, & qui ne
paye point d’ingratitude les ſeruices que l’on luy rend. Il ſe retire
donc abſolument de toutes ſortes d’affaires, il prend congé de
S.A.R. qui fit tous les efforts poſſibles pour empeſcher cette reſolu.
tion, & s’enferme dans la retraitte de ſa maiſon ſans vouloit d’autre
communication qu’auec les morts, c’eſt à dire auec ceux qui n’a¬
uoient aucune part aux affaires du monde ou auec les liures de ſa Bi¬
hliotheque. Il demeura dans cette heureuſe tranquillité iuſques à
ce que laReyne l’enr’appella. Et il eſt vray que toutes les perſuaſions
de ſes amis, l’eſperance de la plus haute fortune du nmonde, & tou.
tes les autres raiſons qui ont accouſtumé de charmer vn eſprit legi¬
timement & raiſonnablement ambitieux n’euſſent pas eſté́ capa¬
bles de le tirer de ſa ſolitude, ſi les antiennes obligations qu’il auoit
à la Reyne & les ardentes inclinarions qu’il auoit pour luy en teſ¬
moigner ſa reconnoiſſance ne l’euſſent fait deſceadre de deſſus cet
lympe ou aueune tempeſte n’abordoit, pour ſe mecere encores
dans l’agitation..