que de ſi ſages Senateurs dont les Areſts ſont des ora¬
cles, qui ne reſpirent que zele & qu’obeiſſance pour la
proſperité du Roy & de ſon Eſtat, parlent franche¬
ment & diſent leur aduis. Tibere n’euſt pas eſté faché́
contre le Senat s’il euſt plûtoſt tancé l’inſolence de ſon
fauory Scian, & s’il ſe fuſt oppoſeà ſes violences. Eſt¬
ce vne choſe ſansexemple? que les miniſtres des Rois
ayent eſté ſuiets à̀ la cenſure, & au iugement de noſtre
Corps? Eſtes vous ſi peu inſtruit d ns nos Annales que
vous n’ayez ouy parler d’vn Enguerrand de Marigny.
d’vn Pierre de la Broſſe, ſous Charles 6. d’vn Iean de
Dayac, d’Oliuier le Diable ou le Dain ſous Louis 11.
& de fraiſche memoire de Conchini vaſtre compa¬
triote; nous ſommes ſuiets des Ros, mais les depoſi¬
taires de leur Iuſtice, & leurs Conſeillers, comme de¬
poſitaites de leur luſtice qui eſt la principale colomne
de leur throne, & pour laquelle ils ont eſté eſtablis de
Dieu, nous pouuons auec quelque raiſon ſans nous
ſeparer du reſpect nous oppoſer aux maluerſations
d’vn fauory ſous le regne d’vn Roy mineur, pour eui.
ter la foule de ſon peuple, & l’oppreſſion des innocens:
comme tels nous ſommes les mediateurs entre les peu¬
ples & les Rois, auſquels les petits ne peuuent pas ſi fa¬
cilement porter leurs plaintes & doleances, pour ne
pouuoir ſupporter l’eſclat de leur Maieſté. Nous leur
faiſons obeir, Et ſommes, s’il m’eſt loiſible de me ſer¬
uir d’vne comparaiſon ſacrée, ces venerables vieillards,
dou auſſi bien le mot de Senateur ou Senex tire ſon.