15
bon ſuccẽz d’vné deliberation que le Parlement fait pour le
ſoulagement des Peuples. Cette verité paroiſt en ce que les
Roys eſcriuent fort nettement les choſes, dans vne naiueté
toute pure, ſans exageration quelconque: Et ſi vous voulcz
connoiſtre quelles ſont les fauſſes parmy les veritables, vous
n’auez qu’à̀ conſiderer que les premieres ſont plaines de per¬
ſuaſions, compoſées auec precaution, embellies de belles
ſigures de Rethorique, & enfin ſuiuies d’vn ſtile tout a fait
dferant de la maniere que les Roys ont accouſtumeé d’eſ¬
crire à leurs ſubjets.
I’acheueray en vous aduert iſſant que le Cardinal Maza¬
rin ne pouuant ſubſiſter contre la volonté de tant de gens
de bion, qui s’oppoſent à̀ ſon eſtabliſſement, ne manquera
point de vous attraper, ſi vous eſtes ſi ſots de vous laiſſer ga¬
gner par ſes inuentions, deſquelles il ſe ſert pour conſeruer
ſon authorit́ par la perte generale de tout ce qu’il y a de
gens de bien dans le Royaume, parce qu’il ne ſçauroit ſub¬
ſiſter autrement.
FIN.
. 