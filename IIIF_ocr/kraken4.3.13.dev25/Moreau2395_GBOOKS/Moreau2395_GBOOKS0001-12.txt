de Cerny leur reſpondit, & fit eſcrire ledit ſieur de Char¬
leuois pour les exhorter à̀ la continuation de leur affe¬
ction & fidelité pour le ſeruice du Roy, les aſſeura qu’il
ne meſ. ariueroit point audit ſieur de Charleuois, & quel
Cour luy donneroit, & à eux, ſatisfaction pour leurs ſer¬
uices, & feroit payer la garniſon.
Leſdits Officiers firent tous efforts pour remettre les
alterations de ladite Garniſon, faiſans valoir de tout leur
pouuoir la Lettre & les eſperances dudit ſieur Comte de
Cerny, mais voyant qu’enfin toute la garniſon eſtoit ab¬
ſolument reſoluë de r’auoir ledit ſieur de Charleuois,
& que les ſoldats menaçoient hautement de ſecoü̈er l’o¬
beiſſance s’ils ne renuoyoient leur Commandant, diſans
que leurs Officiers les trahiſſoient, & en vouloient rece¬
uoir vne autre, & les faire perir dans leur miſere, ils ren¬
 uoyerent vers ledit ſieur Comte de Cerny, pour luy faire
voir qu’ils eſtoient re duits à la derniere extremité, & que
s’il ne leur remettoit ledit ſieur de Charleuois, ils ne pou¬
uoient plus éuiter de voir perdre Briſac pour le Roy, ſoit
que les ſoldats s’en rendiſſent les maiſtres, ou que leſdits
Officiers fuſſent contraints par la miſere extreme de da
Garniſon de receuoir de l’argent de pluſieurs lieux d’où
il Ieur en eſtoit offert auec aſſeurances pour la perſonne
dudit ſieur de Charleuois, & la conſeruation de Ies inte¬
reſts & des leur.
Ces extremitez reduiſirent Monſieur le Comte de Cer¬
ny à prendre reſolution de s’aller jetter dans Briſac pour
taſcher d’appaiſer les mouuements des ſoldats, excitez
pour la crainte qu’ils auoient pour la perſonne du ſieur de
Charleuois, & les porter auec tous les Officiers à la con¬
 tinuatioa de leurs ſeruices & de leurs obeiſſances pour ſa
Majeſté en attendant le retour des Couriers qu’il auoit
deſpechez en Cour, pour y repreſenter les ſuittes impor¬
tantes de la detentiou dudit ſieur de Charleuois.
Ledit ſieur Comte eſprouua d’abord dans Briſac lef¬
fet des choſes que les Officiers de ladite place luy auoient