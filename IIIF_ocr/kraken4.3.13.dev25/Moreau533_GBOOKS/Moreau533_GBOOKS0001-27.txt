26
ſa premiere vigueur & ſanté, la difference de ces deuz.
corps ſera notable: car à ce patient le corps luy de.¬
meurera mutilé, & ceſtuy-cy au contraire en ſera plus
entier, a l’autre on oſtoit vne partie neceſſaire née à
mourir auec luy naturellement, à̀ ceſtuy- cy, on arra¬
che des excremens engendrez par les excez & deſ¬
bauches, des deſordres, & des guerres ciuilles, corru¬
ptions de la malice des hommes, puanteurs des der¬
niers ſiecles du monde.
Vous eſtes comme Ephoros, pour corriger nos
maux qui ne ſont pas irremediables; ſi vous auez iu¬
gement & courage de bien faire: Mais vous n’y allez
que d’vne feſſe, perdez le tempsen ancre & en pa¬
pier, en diſcours inutilles, en vanitez de preſeance,
complimens & autres bagatelles qui ’agreent pas
 aà ceux qui vous defrayent. Quand on parle à aucuns
de vos deſpences, ils diſentſouſriant, & donnant du
naiz à qui en a aſſez, que l’argent demeure dans le
Royaume, o la triſte conſolation: mais la grande de¬
ſolarion, celuy des concutions, des fauſſetez, des lar¬
cins, des finances & de la chicane y demeure bien,
ſans conter celuy qui va en ltale;, Et pour cela vos
concluſionsſont elles iuſtes, le mauuais argument
de Sophiſtre pour les bourſes des Communautez.
On nous dit encore pour nous réjoüir qu’auec lieu
d’exterminer à iamais cette maudite Paulette, qui
rend le larcin hereditaire, on la continuë comme
fait-on encore des emprunts, des augmentations de
Tailles, ſubſides & impoſts. C’eſt à vous, Meſſieurs.