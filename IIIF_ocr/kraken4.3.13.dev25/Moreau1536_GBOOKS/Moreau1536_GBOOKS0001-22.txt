21
ples, qui des tenebres fais naiſtre la lumiere, & qui
du deſeſpoir tire de l’eſperance, ouure les yeux de
ta pitié & miſericorde, ſur cette pauure & deſolée
Prouince de Guyenne, & ſur ſes pauures enfans!
Me voicy deuant le Throne de ta Diulnité, proſter¬
nee en’ terre, arrouſée de mes larmes; larmes qui me
ſerent de paroles, paroles qui teſmoignent bien aſ¬
ſz ſuffiſamment l’excez de mes douleurs, & de mes
cuiſantes amertumes. O Dieu! qui as de telle ſorte
chery le Lys, qui eſt la liurée de la France, ſon
Symbole, & la gloire de ſes Armes, que tu l’as fait
planter deuant ton Temple ſur deux belles Colom¬
nes, & dedans ta ſaincte Maiſon en tant de lieux,
meſme en ton ſacré Sanctuire, pour auoir touſiours
cette Fleur preſente deuant tes yeux, pour te ſeruir
comme d’vn parfum agreable, voulant predire à tout
le monde par ce moyen, combien les mœurs des
Francois, qui deuoient fonder cét Empire, com¬
bien leur piete, leur Religion, & leur valeur, ſeroit
de bonne odeur en ton ſainct Tabernacle, c’eſt à di¬
re, en ton Egliſe. Né permets pas, Roy de gloire,
Grand Maiſtre des Batailles, Seigneur des Exerci¬
ces, que cette Fleur ſe fane, releue ſon luſtre & ſa
beaure, fais leurir parmy les Gaſcons, mes enfans,
la Iuſtice & la Pietée, la Religion & l’Eſtat, la Foy,
la Charité & la Paix. Entreprens, & fais, s’il te plaiſt,
ce chef d’œuure du Ciel, tu le peux, fſi tu le veux,
tout t’eſt facile, ton Sceptre diuin ſera le Caducée
qui conduira, induira, & reduira mes enfans à tes
ſainctes volontez, & qui fera germer dans leurs ames,
les germes de la bonté.
O Dieu, aſſiſte LVis XIV. leur Pere, leur
Roy, leur Paſteur, & mon Prince; aſſiſte-le, & luy
enuoye ſecours de ton Sainct lieu, afin que comme
Pere, il pacifie ſes enfans; comme Roy, il r’allie ſes
F