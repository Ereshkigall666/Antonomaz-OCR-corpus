1
1
Quant aà l’abus & la depredation des Finances, le Cardinal Mazarin
oſeroit-il dire, qu’il y ayt eu quelques limittes à ſa conuoitiſe. SIRE,
les Souuerains, ligitimes tuteurs du peuple, regardent leur bien comme
le bien d’autruy, pour en vſer; & pour le conſeruer, ils le conſiderent
comme leur bien propre: de maniere qu’ils n’y mettent iamais la main
ſans neceſſité, ny ſans meſure. Mais les Vſurpateurs de l’authorité ſou¬
ueraine regardent le bien du peuple commo leur proye, ſont auides
de ſa ſubſtance, & la derniere goutte de ſon ſang eſt la ſeule borne de
leur cupidité.
Telle a eſté ceſle du Cardinal Manarin, qui a ſi fort eſpuiſé le Roy¬
aume pour s’enrichir, qu’il y a peu de perſonnes à la Campagne auſ¬
quelles il reſte vn li pour ſe couchet, moins à qui il ayt laiſſé de.¬
quoy auoir du pain ſuffiſamment pour ſe noarrir auec ſon trauail, &
il n’y en a point du tout qui puiſſe viure ſa ns incommodité. De ſorte que
ſi voſtre Parlement touchez des ſentimens de voſtre ſeruice & des mo¬
tifs de la charité́, n’euſt arreſteé le cours de ſes inſupportables exactions,
le moindre mal euſt eſté que vos Peuples fuſſent tombez dans l’im¬
puiſſance, ou dans le deſeſpoir auant la fin de la derniere année; & il ſe.¬
roit inutile de ma rquer toutes les voyes qu’il à tenuës pour faire vne
telle depredation. Les ſeuls fonds immenſes qu’il a conſommez dans
la Marine, dont il a diſpoſé ſaus en rendre compte, ſeroient capables
d’épuiſer vos Finances. Il ſuffit de dire, Qu’il eſt le Maiſtre, Qu’il prend
tout ce qu’il peut tou cher, comme s’il eſtoit ſien;Qu’il à cõ̃ſerué & aug¬
menté le nombre des Partiſans & gens d’afaires, qui ſont les ſangſuë̈s
qui luy facilitent le moyen pour auoir de l’argent comptant;Qu’il a le¬
ué plus de quatre vingts millions de liures par an, Qu’il nous à enga¬
gea de cent cinquante; & que l’on ne trouue plus preſque d’or ny de
bonne monnoye en France. Iugez de là, SIRE, où il eſt.
Mais le plus notable intereſt, le plus ctiminel & le plns contraire
qu’il ayt eu à celuy de V. M. ça eſté de voul oir tirer vos Subjects ce
voſtte dependance, pour les mettre en la ſienne, ou de leur conſent e¬
ment ou par force. Dieu ſcçait ceux qu’il a corrompus; il eſt aſſez ayſé
d’en deſcouurir quelques-vns dans le nombre de ſes Pattiſans; Et l’oc¬
caſon preſente ſera vne pierre de touche, pour marquer ceux qui ſont
à vous ou à luy.
Ce qui n’eſt que trop public, ſont les violences qu’il à faites pour de¬
ruire les vns, & pour intimider les autres. La detention du Duc de
Beaufort trouué innocent fut ſon coup d’eſſay, ſuiuy de celle du Ma¬
reſchal de la Moethe Houdancourt; & en ces derniers temps, des
Officiers de voſtre Grand Conſeil & Cout des Aydes, & d’vn grand
nombre de proſcriptions, d’empriſonnemens, & autre mauuais trait¬
temens plus ou moinsinhumains, ſelon que la reſiſtance à ſa tyrannie
luy eſtoit plus ou moins nuifible ou odieuſe; Et les exemples de cette
qualité́ ſont en tel uombte & ſi notoires, qu’il ſeroit ſuperflu de les
deduire.
1 E