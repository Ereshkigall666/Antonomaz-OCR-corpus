blaſphemer contre elles, & pour les accuſer de vous eſtre
beaucoup plus mal- faiſantes que fauorable, à combien
de dangers elles vous expoſent, à eſtre pris de vos enne¬
mis dans les combats, comme vn Empereur Valerien,
du dos duqu Sapor Roy de Perſe ſon vainqueur ſe ſer¬
uoit comme d’vn eſtrier lors qu’il vouloit monter à che¬
ual, comme Tombejus Saldan d’Bgypte, qui apres auoir
eſté traiſné les mains liez derriere le dos ſur vn vieux
Chameau, fut eſtranglé & pendu en vn crochet pour ſer¬
uir d’exemple à̀ la poſteriteé: Et comme vn infortuneé
Baazeth Empereur des Turcs, qui fut enfermé dans vne
cage de fer, où apres auoir demeuré́ plus de vingt-ans
ſaus trouuer aucun moyen de finir ſes regrets auec ſa vie,
il ſe perça enfin le gozier d’vn os de poiſſon qu’il aiguiſa
 auec ſes dents. Souuenez-vous qu’elle vous met en but
aux trahiſons des enuieux dans la paix & dans la guerre,
auec aſſaſſinats, & a la hayne de vos Roys, que l’on offre
de la moindre action, & qui vous mettent à mort pour
voſtre trop de reputation & voſtre trop de merite, de
peur qu’eſtant plus dignes du Troſne qu’eux vous ne les
en depoſſediez.
Et vous Roys, craignez d’autant plus que vous eſtes
plus eſleuez; les plus hautes mantagnes ſort lus proches
des tempeſtes, & plus ſouuent frapées des foudres que
les vallé́es. Meſpriſez vos Royautez, puis qu’elles n’ont
que des douceurs meſlées de milles alarmes, que leurs
charmes ſont troublez par d’effroyable ſoucis: abandon¬
nez les, puiſque la mort vous y prend ſur la teſte à tous
momens, puis qu’elles vous cauſent mille ſecrets enne¬
mis, & qu’enfin vous n’y eſtes iamais en repos aſſeuré.