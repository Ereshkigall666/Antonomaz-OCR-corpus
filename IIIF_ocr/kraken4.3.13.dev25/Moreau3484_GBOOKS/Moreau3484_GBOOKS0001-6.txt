
lauriers qui nous feront prendre les armes contre
Iluy. Grace à Dieu nous auons eſté les moins foulez;
parce qu’il ne connoiſſoit point dequel profit
eſtoit ce reuenu: le ſeul motif’de noſtre guerre ſera
le peu d’eſtime qu’il a touſiours fait de nous. Peut
eſtre l’a-t’il fait par ignorance; mais nous luy vou¬
lons apprendre qui nous ſommes, nous luy vou¬
 lons montrer qu’il deuoit nous cognoiſtre, & nous
voulons bien qu’il ſçache que ſon immortaliré de¬
pendoit de nous, & que nous le voulons faire
mourir à la memoire de la poſterité, ou ne l’y faire
viure que pour le rendre odieux. Vous A. S. que
nous auons deſia conſacrez au ſein de cette heu¬
reuſe memoire, & qui en faites les plus precieux
ornements, ne ſouffrez pas cette fatale guerre que
vous pouuez terminer en vn moment, faites nous
ioüir de la meſme paix que vous promettez aux
autres; & pour nous tirer de cette iuſte querele,
exterminez l’ennemy mortel des Autheurs; ou bié
aà Paris, ne deſaprouuez pas vne
ſi vous l
guerre qui ne ſera iamais a voſtre deſauantage.
Nous nous garderons bien de choquer les intereſts
de la iuſtice, nous qui faiſons profeſſion tres parti¬
cullere d’eſtre iuſtes, & genereux:Auſſi nous eſpe¬
rons que vous ſerez touſiours pour nous, ſil’enne¬
my des lettres nous attaque; & ainſi quoy qu’il
arriue nous ne ferons que tres-bien de vous con¬
fier nos intereſts qui ne conſiſtent qu’en gloire, &
 B