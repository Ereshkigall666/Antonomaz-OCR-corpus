SALOMON
Range bien ton Armée; anime tes Soldats;
Donne en ſuite à leur Teſte, & ſignale ton braus;
Apres tous ces deuoirs d’vn Chef vaillant & ſage,
Sois certain que Dieu ſeul donnera l’auantage:
Et ſans qu’ils tiennent rien, ny du lieu, ny du temps.
Que luy ſeul fait le Sort de tous les Combatans.
ais apres Dieu, LOVIS, la juſte récompenſe,
Esbauche la victoire; anime la vaillance:
Celuy qui prend, ſe donne; & la vertu des Rois,
Eſt de donner touſiours, mais donner auec choix.
De toutes les Vertus, c’eſt la ſeule Royale:
En toute autre ſouuent leur Sujet les égale:
Les paſſe quelquesfos; mais les ſeuls Souuerains
Peuuent ainſi que Dieu, donner à pleines mains.
Les graces; les bien-faits; ſont leurs plus fortes armes:
On ne voit point de cœur qui reſiſte à leurs charmes:
La liberalité gagne tou les eſprits,
Er le Monarque auare, eſt digne de mepris.
Cette baſſeſſe d’ame, eſt indigne des Princes:
Ele les deshonore, aux yeux de leurs Prouinces:
Clle les met plus bas, que leur Throne n’eſt haut:
Et de tous leurs défauts, c’eſt leur plus grand défaut.
lFais donc que la Vertu regne ſur la Fortune:
Que ta main ſoit enfin vne Source commune:
Et ſois dans ton Eſtat, en ſuiuant mon conſeil,
Vn bien vniuerſel, ainſi que le Soleil.
O que l’ame d’vn Roy, doit eſtre glorieuſe,
De pouuoir aſſiſter la Vertu mal-heureuſe!
8i