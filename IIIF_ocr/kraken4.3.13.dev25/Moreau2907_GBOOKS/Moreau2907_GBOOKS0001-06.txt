1
iours ils augmentent leurs tyrannies & que poe
aſſouuir leur inſatiable ambition & prodigieuſe
auarice, ils nous accablent d’impoſitions, & de
ſubſides inſuportables, d’ont ils vollent impuné¬
ment plus des trois quarts, qu’ils outragent &
gourmandent les Princes, qu’ils ſe mocquent des
Pa lements, qu’ils ruinent la Nobleſſe, qu’ils en¬
ricſſent & éleuent les gens de meſme naiſſance
& eſtofſe qu’eux, qu’ils ſuportent les banquerou¬
tiers, qu’ils mépriſent la vertu & foulent aux pieds
les Ars & les Sciences, qu’ils rempliſſent de ter¬
reur les ames des gens de bien & empriſonnene
leurs perſonnes, qu’ils peruertiſſent l’ordre de
toutes choſes, & qui en vn mor nous fot vne guerre
plus cruelle & plus inteſtine que nos plus mortels
ennemis ne ſçauroient faire. Il n’y a point de dou¬
pte, qu’en ce cas l’a, nous auons iuſte ſujet de plain.
tre, & le Roy & la Reyne Regente ſa mere, ne doi¬
uent point trouuer mauuais qu’on les face ſouue¬
nir que le glaiue qui leur eſt donnc de Dieu, eſt
pour faire iuſtice, & non violence, & qu’il eſt mis
dans leur main pour noſtre bien, pour noſtre pro¬
tection & conſeruation, & non pout nous d’eſtrui¬
re & exterminer contre toute forme de droit &
de iuſtice. Les Roys ſont établis de Dieu ſur ſes
peubles ne plus ne moins qu’vn bon pere de fa¬
mille eſtablit vn ſage Berger ſur ſes trouppeaux,
ce n’eſt pas pour les écorcher, pour en tirer le ſang,
ny pout les laiſſer dechirer & deuorer par les
B