13
n’eſt en vertu de nos Commiſſions ſignées de
nous, & de l’vn des Secretaires de nos Comman¬
demens, & ſeellées de noſtre grand Seau: Le
tout à peine d’eſtre declarez criminels de leze
Majeſté, & d’eſtre procedé contre eux ſelon la
rigueur de nos Ordonnances.
SI DONNONS en mandement à nos amez
& feaux les Gens tenans noſtre Cour de Parle¬
ment à Paris, Que ces preſentes ils facent lire,
publier & enregiſtrer, & le contenu en icelles
garder & obſeruer ſelon leur forme & teneur:
Enjoignons à noſtre Procureur General & ſes
Subſtituts, d’y tenir ſoigneuſement la main, &
de faire toutes les pourſuittes & diligences ne¬
ceſſaires & dependantes de leurs charges pour
l’execution d’icelles:MANDONS a tous Gou¬
uerneurs, &nos Lieutenãs Generaux en nos Pro¬
uinces & Armees, & Gouuerneurs particuliers
de nos Villes & Places, de courir ſus à tous ad¬
herans deſdits Princes de Condé, & de Conty,
& Ducheſſe de Longueuille, & tous autres re¬
belles & contreuenans à ces preſentes, Et à tous
Baillifs, Seneſchaux, Preuoſts, Iuges, ou leurs
Lieutenans, de proceder contre-eux ſelon la ri¬
gueur d’icelles, & de nos Ordonnances. O R¬
DONNONS ET ENIOIGNONS tres-expreſſé¬
ment à tous Pre ſoſts des Mareſchaux, Vis- Bail¬