i4
Romaine, à la Religion Proteſtante & à̀ la Reli¬
gion Reformée. Que le Parlement legitime¬
ment conuoqué par voſtre permiſſion & autho¬
rité dans le chacun des rrois Royaumes; choi¬
ſiſſe pour ſa principalle Religion, celle qu’il
voudra ſans toucher ny deteriorer la liberté &
l’exercice des autres. Et de plus, que Voſtre Ma¬
jeſté promette que lors que Dieu luy aura fait
la grace de ioüir paiſiblement de ſes trois Cou¬
ronnes, ſuiuant le Conſeil de ſes Parlemens, el¬
le conuoquera vn Synode particulier en chae
cun des trois Royaumes, pour en iceluy confe¬.
rer en toute liberté de ſa premiere Religion,
& pour élire d’icelle trois ou quatte Deputez,
pour ſe trouuer & demeurer en la ville Princi¬
palle duſeiour de Voſtre Maieſté, & pour là ſeule
au nombre de douze conferer enſemble, com¬
me en vn Synode General de leur Religion, le
plus doucement qu’il ſera poſſible, & auant tcou¬
tes choſes, refuter les mauuais prlncipes & fon¬
demens de toutes les autres ſectes & opinions
qui ſe ſont voulu eſleuer en Angleterre & ail¬
leurs.
Voſtre Manifeſte portera vne eſtroite def¬
fenſe à tous les Parlemens des trois Royaumes,
eſtablis ou ſoufferts durant & apres la vie du
feu Roy, de s’aſſembler & de faire aucune fon¬
ction, & leur ordonnera de ſe feparer, & de ſes