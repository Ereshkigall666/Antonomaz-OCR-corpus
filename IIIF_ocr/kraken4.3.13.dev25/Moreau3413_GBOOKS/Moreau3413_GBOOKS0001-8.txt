7
yeux, que pour cet effect les Eſcheuins de la ville
yroient en Cour pour faire toutes ces iuſtes remon¬
ſtrances, que cependant on trauailleroit inceſlam¬
ment à faire menertous les Canons ſur les rampars
afin de pouruoir à la ſeureté de ladite ville; que ſi ſa
Maieſté́ vouloit abſolument amener le C. Mazar.
pourueu que ſes troupes auec leſquelles il met tout
le deſordre ne fuſſent point auec luy, qu’on ne pou¬
uoit empeſcher qu’il ne fut dans le catroſſe du Roy,
mais qu’on ne luy feroit pas plus d’honneur qu’aux
cheuaux du carroſſe de ſa maieſté auſquels on oſte
le chappeau parce que ſa mMaieſteé eſt preſente.
Enſuite dequoy on ne laiſſa pas de deputer à
S. A. R. pour l’auertir de tout ce qui ſe paſſoit en
vne ville quieſtoit apres le ſerice du Roy toute
ſienne, & pour luy repreſenter le ſenſible regret
qu’ils auoient de ne pouuoir empeſcher le C. Ma¬
arin ſon ennemy dentrer dans la principal ville
de ſon appannage, que pourtant s’ils auoienteſpe¬
rance de ſa part deſtre ſoutenus, & d’eſtre forti¬
fiez par la preſence de quelque bon chef, accom¬
pagne de quelques troupes, ils s’oppoſeroient de
toute l’eſtenduë de leur force à celuy qu’ils con¬
noiſſoient bien eſtre le varitable ennemy de
S.A.R. & le plus contraire à ſes iuſtes deſſeins &
legitimes intentions de donner la paix generale.
Sur cet aduis S. A. R. leur a auſſi toſt enuoyéle
Comte de Fieſque homme courageux & bon fran