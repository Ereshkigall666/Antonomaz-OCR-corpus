3
pas vne toiſe bas, qu’vne telle puanteur le ſurprit
qu’il fallut le retirer au plus viſte, n’en pouuant plus,
comme il en rendit bon teſmoignage quand il fuſt
retiré, car il ſe laiſſa tomber du haut de la Mardelle en
bas tout paſmé, où ie croy qu’il fuſt mort ſi on ne
l’euſt ſecouru promptement. Bref, cette exhalaiſon
puante & peſtiferée monta du puits en haut auec tel¬
le promptitude qu’il fallut au plus viſte combler le
puits de pierre, terre & grauoys, ce lieu ſeruant de ſe¬
pulture aà ce mal-heureux, qui pour certain eſtoit
quelque vſurier hypocrite, car veritablement, il n’a¬
 uoit paru vers moy qu’honneſte & ciuil.
Apres auoir eſté à mon grand regret ſpectateur de
choſe ſi efroyable, ie m’en retournay au lieu où i’e¬
ſtois logé, où i’expediay mes affaires plus prompte¬
ment que ie n’euſſe pas fait, ſans ce ſiniſtre accidene,
ayant ce lieu en telle horreur que i’en partis le plus
promptement qu’il me fut poſſible, & retournay à̀
Paris ou ie deſcrit cette hiſtoire, autant remarquable
que veritable, eſperant que quelque perſonne en ti¬
reront profit. Dieu le vueille par ſa grace, & que les
paoles que i’ay entenduës auiourd’huy ſoient veri¬
 tables.
