 14
mes maintenant accouſtumez à ces eſtranges viſages,
c’eſt pourquoy ie iuge l’air le meilleur, celuy que ie
ſuis contraint de reſpirer. Hé Monſieur, puiſque nous:
auons nos Roys pour compagnons de ſeruitude,
pourquoy ne l’eſtimerons nous pas honorable? Loü̈is
XIIl. fut ſous la ferule de Conchini, de Luynes, & de
Richelieu: Et Loüis XIV. eſt à preſent ſous la verge
de Mazarini, qui l’entraiſne comme vn captif de tous
les coſtez: Iugez Monſieur, ſi nous n’auons pas d’illu¬
ſtres camarades dans noſtre Galere.
Le Genie. Or bien écoute moy auec attention, & ie
te contenteray moy meſme ſur mes deux demandes.
Phil. Monſieur, encore auec reſpect, ſi vous voulez
j’allumeray des cierges.
L’uias li. Le Genie. Depuis l’Empire de Ninus iuſques à trois
& Beroſ ou qatre cent ans auparauant la naiſſance de Ieſus¬
lb. 4.
Chriſt, le Gouuernement de noſtre pais fut preſque
toufiours Monarchique, parce que les Roys de ces
temps gouuernants leurs Sujets comme les peres leur,
famille, leur domination cimenté́e d’amour recipro¬
que fut de longue durée, parce qu’elle eſtoit ſuppor¬
 table. Mais comme il eſt plus difficile à vn pouuois
abſolu de domprer les paſſiõs deſreglées, que de vai¬
cre des ennemis puiſſans, & que noſtre naturel eſt
poſé ſur vn glacis: Cette deference & ſoumiſſion
des Peuples leur donna la hardiefſe d’entreprendre ſur
la liberté de leurs ſujets, qui ceſſerent deſtre reſpe¬
ctueux aà l’égard de leurs Princes, parce que les Prin¬
ces s’eſtoient oubliez d’eſtre pieux au leur. Ainſi nos
Peuples formans des Republiques pour n’eſtre point
ſujets aux deſordres, ſe firent ennemis de Royautez
comme dans le Gouuernement des Romains. Les vns
choiſirent la Democratie, les autres l’Oligarchie, les
plus auiſez eſtablirent l’Ariſtocratie. Et ce, auec tant
de rancune contre les déportemens violens des Roys
cetat lib. paſſez, que celtillus * pere de vercingentorix fut mis aà̀
2. mort par les Auuergnacs, ſur vn ſimple ſoupçon d’aſ¬