1
auez demandé ſa liberté, il reſte dans
cette Ville pour continuer ſes ſerui¬
ces aux Pariſiens. C’eſt vne action ſi
digne d’vn tel Prince ( ſans le ſecours
duquel nosſou ffrances ſont ſans re¬
mede) ſi neceſſaire pour la conſerua¬
tion de l’Eſtat, & ſi vtile pour voſtre
propre repos, que i’eſpere encores
qu’ayant conſerué quelque memoi¬
re des ſeruices que i’ay eu l’honneur
de vous rendre, & pour leſquels vous.
m’auez teſm oigné tant d’amitié; la
priere que ie vous faits de ne point
abandonner les intereſts de Mon¬
ſieur le Prince(qui ſont les miens &
les voſtres) ne ſera pas ſans effect,
puiſque de ſa conſeruation deſpendla.
mienne & la voſtre propre, n’ayant
tous deux qu’vn meſme but, d’em¬
peſcher que ces harpies n’acheuent
de deſchirer l’Eſtat, & de ruyner les
ſubjets du Roy par le reſtabliſſement
de la tyrannie de leur maiſtre; le re¬