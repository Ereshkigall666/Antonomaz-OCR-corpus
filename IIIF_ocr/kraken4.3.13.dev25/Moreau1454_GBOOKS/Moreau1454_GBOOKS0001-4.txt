eé3
Si quelqu’vn vous cherche querelle,
Preſentez-luy la Fronde au poin,
Et vous verrez que tout à poin
Ils ſe mettront ſur l’eſcabelle
Pour receuoir le iugement
Du grand fidelle Parlement.
A
Vous Partiſans de l’iniuſtiee,
Qui faiſiez la guerre aux Frondeurs,
 Voſtre fumée & vos vapeurs
Ont deſcouuert voſtre malice:
Car vous abuſiez de la Loy,
En feignant d’eſtre pour le Roy.
e3e
Qu’on ne demande plus la cauſe
Des priſonaiers & exilez,
Les Frondeurs les ont frondillez
Sans courir, mais faiſant la pauſe.
Ils ſont en Cage, ces Meſſieurs,
Par l’adreſſe de nos Frondeurs.

Faites voir à toute la terre
Mes fidelles & chers Frondeurs
Que vous ſçauez forcer les cœurs
Et en la Paix & en la Guerre,
Donnant vn ferme démenty
A qui n’eſt de voſtre party.