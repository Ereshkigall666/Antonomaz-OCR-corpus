 medailles de Rome. Heé bien, l’quelles ouuelles m’appren¬
dras-tu?
Le Polonoi,
Que les furies d’enfer ſont dechainées, & qu’elles ſont dans
les troupes du Cardinal Mazarin, que deſormais il vous faut
vn barc au lieu d’vne nacelle pour paſſer les ames qui vous
viennent.
Charo.
I’ay deja ouy parler de ces troupes leuées; I’ay paſſé deux
de leurs tambours qui m’eſtourdiſſoient. A qui en veulent¬
ils?
Le Polonois.
Mazarin veut opprimer le Roy & ſon Parlement.
Charon.
Qui t’a fait venir icy.
Le Polonois.
 Ceſt malgré moy que i’y ſuis. Vn Villageois deſeſpereé de
ce qu’apres l’auoir battu & vollé, i’auois violé́ ſa fiſle & ſa
femme, ce vieil cocu me deſchargea ſans m’aduertir vn coup
de leuier ſur la teſte, qui ſepara mon eſprit d’auec mon
corps.
 Charon.
Voila de beaux ieux, la mort t’a fait trop de grace, tu de¬
uois eſtre pendu, pourquoy pillez vous le pauure villageois ſi
vous eſtes ſoldoyez.
Le IPlolonmois.
Ouy en monnoye de Singe, neceſſiteé́ contraint la loy, nous
 en prenons ou nous pouuons.
Charon.
Le bien d’autruy n’eſt pas à vous.
Le Polonois.
Si eſt bien, puiſque la guerre nous le donne.
Charon.
Telle guerre eſt vn manifeſte brigandage; ceux qui la fo¬
mentent & l’entretiennent en répondront deuant Rhada..
mante en leur propre & priueé nom, il n’aura egard au rang
qu’ils tiennent: ſi cette guerre eſtoit contre l’Eſtranger, elZ
ſeroit tolerable: mais eelle-cy qui ſe fait contre la Iuſtice du
 B