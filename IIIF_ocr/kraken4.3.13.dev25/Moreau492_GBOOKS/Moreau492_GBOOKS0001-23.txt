Habitans s’eſtoient fort refroidisdans leurs aumoſnes,
ſous pretexte qu’ils auoient perdu leur bien, leur eſcriuit
vne admirable lettre, comme il eſt rapporté en ſa vie de
,, puis peu miſe en lumiere, & leur dit. Que comme ceux quî
, voyent qu’vne maiſon eſt menacée de ruine, tranſportent
 leurs meubles plus precioux dans vn lieu aſſeuŕ : ainſi eux
, voyant l’Empire, & les familles particulieres, proches
 d’eſtre deſtruictes, par tant de guerres, de peſtes, & d’au¬
 tres accidens qui s’augmentoient tous les jours, deuoient
, ſonger à̀ mettre leurs richeſſes. dans le threſor celeſte,
 où elles ne couroient :point de fortune, & où on eſtoit
aſſeure de les cerrouuer auec vſure. Ie ne puis mieux fi¬
nir ce petit aduis que par ces belles paroles d’vn grand
Saint, dont l’authoriteé ne vous peut eſtre ſuſpecte, & qui
ſe trouua en ſon temps dans le meſme malheur, où nous
ſommes dont je prie le ieu, & le Pere des miſericordes
de nous deliurer pour l’amour de ſon ſaint Nom, afin que
nous le ſeruions en pureté de cœur tout les jours de noſtre
vie.
.
..