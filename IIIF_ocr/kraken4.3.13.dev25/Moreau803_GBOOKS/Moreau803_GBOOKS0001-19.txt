18
cœur: il ne faut qu’interroger le peuple de Paris, qui.
a cognoiſſance des propoſitions faites de puis quel¬
ques iouts à Monſieur le Duc d’Orleans ſur le ſuiet
de ſon retour par Monſieut Turgot Conſeiller d’E.
ſtat: Il ne faut qu’interroger les plus notables des
trois Ordres, ſur le credit qu’il conſerue dans les Con
ſeils du Roy par leur moyen, & dans la diſtribution
des benefices & charges du Royaume. Enfin il ne
faur qu’interroger ceux qui reç̧oiuent des letrres &
aduis de Cologne, Rome, & Auignon, ils appren¬
dront qu’on parle dans ces lieux du retour du Cardi¬
nal Mazarin comme d’vne choſe concluë & arreſtée:
& ſes Emiſſaires dans Paris ont lahardieſſe de dire,
qu’il faut qu’il reuienne: on dot eſperer que le Ciel
confondra ſes deſſeins, & que le Parlement cognoiſ¬
ſant la iuſtice de la demande de Monſieur le Prince,
laquelle reſpond aux vœux de tous les bons François,
ordonnant l’executon de ſes Arreſts, & puniſſant.
ceux qui ont contreuenu aux defenſes portées par
iceux, vſant de ſon authorité, il nous deſliure¬
ra du mal duquel nous ſommes menacez, par les
moyens qu’il trouuera, par ſa prudence ordinaire,
pour eſloigner les trois creatures de ce Miniſtre, &
luy fermer à iamais les paſſages de ſon retour en Fran¬
ce, luy en faire perdre toutes les eſperances, &
meſme luy en oſter les penſeées.
F IN.