19
voſtre fils, lors que des ſentimens de tendreſſe &
de pieré les ont obligez de reclamer ſainctement
mon aſſiſtance, pour faire ceſſer les fleaux dont les
peuples eſtoient perſecutez. Cette caiſſe que ie ſou¬
ltiens de la gauche, par vne grace particuliere du
Ciel en faueur de mes anciennes ferueurs & de ma
parfaite reſignation à ſon ſeruice, enferme les
pluyes & le beau temps, pour departir ces biens
auxFranç̧ois quand ils implorent mon ſecours auec
vn vray zele, & non point lors qu’ils eſtallent auec
pompe le Santuaire où mes os ſont enfermez, aux
yeux d’vn peuple indiſcretement curieux, qui re¬
paiſſant ſes yeux de l’éclat des pierreries dont vous
oyez btciller la figure, ne fait point paſſer l’idé
des vertus que ie receus du Ciel iuſqu’à ſon ame,
pour deſirer de s’en rendre imitateur. I’accorde
cependant ſouuent l’effet de ſes vœux en de pareil¬
les occaſions, parce que le mal-heur eſtant general,
les deſirs de tout le monde conſpirent eſgalement
à̀ la poſſeſſion d’vn meſme bien, ou deſtruction
d’vn meſme mal, & que le don de ces biens extra¬
ordinaires n’eſt en la diſpoſition d’aucune puiſſan¬
ce humaine, au lieu que ceux qui par vn fameux
Arreſt ordonnerent dans le Parlement il y a quel¬
ques mois, qu’on deſcendroit la Chaſſe où mes
os ſont poſez, dans mon Egliſe de Paris, pour taſ¬
cher d’obrenir du Ciel la ceſſarion des troubles de
la guerre, en vertu des mecrites dont ils me croyent
en poſſeſſion, auoient eux-meſmes en quelque ſor¬