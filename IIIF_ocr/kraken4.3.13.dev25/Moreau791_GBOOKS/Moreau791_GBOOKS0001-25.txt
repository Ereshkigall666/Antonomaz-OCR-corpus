24
n’auez point d’intention particuliere de tuer per¬
ſonne. Mais, Madame, vous me permettrez de
vous dire, que c’eſt prendre plajſir à s’aueugler. Ne
ſçauez-vous pas que le meurtre eſt vn des fruits de
la guerre, qu’elle produit neceſſairement? Si bien,
Madame, que conſentir aà̀ la guerre, eſt coaſentir
au meurtre, & ſ les actes n’en peuuent eſtre nom¬
brez par les hommes, ils ſont certes connus de
Dieu. Ne croyez pas au reſte trouuer voſtre excuſe
en ce faux pretexte de guerre iuſte, puis qu’il n’y a
de guerre veritablement iuſte que contre les inf¬
deles, lors meſmes qu’ils nous attaquent, & font
des incurſons en vn pays ſur lequel ils n’ont au¬
cun droit. Mais lors que la paſſion qui nous tranſ¬
porte, oblige vn Prince à faire la guerre à ſes ſujets,
parce qu’ils ne peuuent ſouffrir ſans murmurer,
qu’il les priue tout à fait de biens, pour enrichi des
bouches inutiles qui le ruinent, ſous feinte de le ſer¬
uir, croire que cette guerre ſoit iuſte, c’eſt auoit
tout à fait perdu la raiſon, ou bien eriger ſa pumiſ¬
ſance en toute-puiſſance, & ſes deſirs en ſupréme
loy. Mais parmi les exactions, qui ſont la cauſe de
vos guerres, & par conſequent des meuttres
que vous auez commis, à bien tout coniderer,
ie n’y voy pas moins de foibleſſe que d’iniuſtice &
de cruauteé. En effet, vous ſouhaitez aſſembler des
treſors, outre ceux qui vous ſont acquis à iuſte ti¬
tre, & pour arriuer à cette fin, n’oſant prendre de
l’argent où vous le voyez autour de vous en amas,
en