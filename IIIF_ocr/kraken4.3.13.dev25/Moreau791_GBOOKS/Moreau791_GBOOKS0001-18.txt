neige, autant que les rayons qui partoient de ſes
yeux, & ceux dont elle eſtoit enuironnée, ſouf¬
froient de le remarquer: Elle auoit la taille alaigre,;
la gorge pleine, le vifage rond, le teint blanc &
vermel, comme meſlé de lis & deroſes, le menton
vn peu court & fourchu, la bouche petite, le nez
aquilin & parfaitement bien formé, l’œil doux, &
plein d’eſprits tous celeſtes, le front rond & tant
foit peu haut, les cheueux d’vne couleur d’or, flot¬
tans par ondes autour de ſes belles ioües, qui n’e¬
ſtoient ny trop enflées ny trop baſſes, chacune des
deux ayant ſon petit gelaſin bien formé, ce qui
out enſemble témoignoit que ſi cette beauté fut
autrefois vne Bergere, iamais Lignon, n’en dé¬
plaiſe aux Dianes & aux Aſtrées, n’en eut de ſi ra¬
uiſſantes: auſſi la Reine des Riuieres, ie veux dire
la Seine, à qui ie penſe aucune autre ne peut diſpu¬
ter ce nom, eut l’honneur qu’elle ftequenta ſou¬
uent ſes riuages. Au reſte elle ſouſtenoit de ſa main
gauche vne chaſſe en forme de petite Egliſe, où
brilloient vne infinité de pierreries, & pareille aà̀
celle qu’on porte aux ceremonies qui ſe font à̀ la
deſcente de la Chaſſe ſaincte Geneuiefue: elle por¬
oit auſſi dans ſa droite pluſieurs Couronnes, qui
eſtoient celles de nos Roys, qu’elle auoit touſiours
ſouſtenuës, depuis qu’elle contribua tous ſes ſoins
à faire vn Chreſtien du Roy Clouis. En cét eſtat
s’approchant de noſtre Reine, qui pena ſortir de
ſon lict pour ſe ietter à genoux deuant elle: elle
E