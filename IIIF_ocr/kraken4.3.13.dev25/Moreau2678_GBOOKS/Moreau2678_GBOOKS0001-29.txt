28
teurs de ſes ordres, cette ignorance affectée de
ſes mauuais deſſeins, & cette obeiſſance aueu¬
gle à tous ſes commandemens, auec cete reſi¬
gnation ou ſoumiſſion ſi ſeruile, qu’ils ont
touſiours teſmoigné́e pour cet ennemy public,
preſuppoſe en leurs eſprits vne bafſeſſe & vne
pente merueilleuſe à la ſeruitude, qui parmy les
honneſtes gens, les doit faire paſſer pour fa¬
quins & pour vrays eſclaues. Cependant par
la colere du Ciel, contre nos vices, par l’aueu¬
glement de la Reine, & la laſcheté de ces enne¬
mis du bien public & du ſalut de leur pays, il eſt
arriué que tous ceux,qui par le paſſeé n’ont pas
voulu deſcendre à cette infamie, ont trouue les
chaiſnes, la peine del exil, ou la mort, auſſi-toſt
qu’ils ont donné quelque preuue de la haine
qu’ils auoient pour ce tyran, ou de leur repu¬
 gnance à le reconnoiſtre comme ſuperieur.
Qui ne ſçait l’affront que la Cour eſtoir reſo¬
lueë de faire à ce genereux Gaſſion, qu’il ſuffit da
nommer, pour témoigner ce qu’il valoit, quand
la mort qu’il auoit ſi ſouuent brauee dans les pe¬
rils, ugeant qu’il eſtoit temps de couper ſa tra¬
me, de peur que la gloire ne ſouffrit apres quel¬
que diminution, luy vint rauir deuant la Vil le
de Lens, cette vie qu’il auoit tant de fois expo¬
ſée pour le ſeruice du Roy? Et qui ne ſçait qu’on
ne luy vouloit ce mal, que pace qu’on n’auoit
pî