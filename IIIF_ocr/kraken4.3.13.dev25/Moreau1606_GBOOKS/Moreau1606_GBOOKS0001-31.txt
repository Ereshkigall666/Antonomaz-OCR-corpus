HARANGVE
lEſcriture; Et au iugement des doctes, la vie des
Heros & des demy-Dieux, ne fut iamais plus lon¬
gue, parce diſent-ils, que Iupiter ne permet pas que
ſes amis tombent dans vne foible & ennuyeuſe vieil¬
leſſe; & apres tout, celuy n’a-t’il pas aſſez veſcu, qui a
veſcu tout ce qu’il deuoit viure? C’eſt pour auoir
bien employé le remps qu’on merite loüange; &
qu’eſt-ce que la plus longue vie des hommes, qu’vn
petit poinct, ſi vous le comparez à l’Eternité.
 Sur ce fondement, ne concluons rien au deſauan¬
tage du Dvc DE CoLGnY, ſi nous le voyons empor¬
ter dans la fleur de ſon aage, diſons au contraire, qu’il
luy eſt auantageux d’eſtre ſorty de ce monde, puis
qu’il en eſt ſorty par la porte de la gloire, mourant
genereuſement pour le ſeruice de ſon Prince; & par
la porte du ſalut, mourant Chreſtiennement en con¬
ſacrant ſavie aà̀ IEsvs-ChrR IST: diſons auec le Sa¬
ge ce que nous auons deſia dit, que conſummatus in
breui, expleuit tempora multa, qu’en peu de iours il a
plus veſeu, que les autres en pluſieurs années; &
qu’il falloit bien que Dieu cherit ſon ame, puis qu’il
s’eſt haſté de la retirer de cette region de mort & de
cet abyſme de deſolation & de crimes. Qui ſe peut
plaindre que l’on l’ait tiré de l’embrazement de la
concupiſcence, qu’on l’ait ſauú du naufrage & de
la tempeſte? Il eſt mort dans l’ardeur de la jeuneſſe;
c’eſt la fortune des Heros; il en a fait les actions;c’eſt
le deſtin des puiſſans de la terre, dit l’Eſcriture; Omnu
potentatus vita breuus, il eſtoit ſorty du ſang des Roys,
quelle merueille s’il en reſſent l’impreſſion. Apres
 