HARANGVE
tu parfaite, dit ſainct Auguſtin ſans le Chriſtianiſme,
& le Chriſtianiſime eſt vne erreur, s’il eſt meſlé d’he¬
reſie, & de ſuperſtition; Le Chriſtianiſme anime,
embellit & fortifie toutes les vertus; il leur donne
l’eſclat, le luſtre, & le merite; c’eſt le dernier trait qu’il
faut adjouſter à la vertu Morale pour la tendre par¬
faite; Toutes les vertus du DVCDECOLIGnN
eſtoient eſclaues, tandis que ſon eſprit eſtoit dans
l’hereſie de Caluin; Et certes ie ne mets pas ſa con¬
uerſion au nombre de ſes actions vulgaires; ie la mets
au nombre des plus eſclatantes, ſoit qu’on la iuge par
les maximes de l’Euangile, ſoit qu’on la meſure aut
reigles de la prudence mondaine. Et s’il eſtoit en eſtat
de nous reſpondre, & que vous luy demandaſſiez, la¬
quelle de toures les actions de ſa vie luy fut la plus
difficile, il reſpondroit ie m’aſſure que ce fut celle-là.
Il nous diroit ſans doute qu’il n’eût jamais tant de pei¬
ne à vaincre ſes ennemis qu’à ſe vaincre ſoy-meſme,
& qu’il n’a jamais tant trauaillé à ſurmonter ſes paſ¬
ſions, qu’à aſſujettir ſon eſprit. Le ſang desCOL¬
 n Y s autrefois ſi zelé à la cauſe de l’Egliſe, qui auoit
eſté porter iuſques dans l’Orient les marques de ſa
pieté, s’eſtoit departy depuis quelque temps de ſon
obeiſſance;cette noble ſource s’eſtoit eſcartée de ſon
propre canal, & ces genereux Guerriers par vn faux
ele de la Loy deſtruiſoient veritablement la Loy.
Zelo leg impugnabant legem; Dieu frappa le cœur du
Dvc E COL1GnY, & luy inſpira de ramener
ces ruiſſeaux à l’Egliſe Romaine, comme aà la mere des
fidelles. Mais bon Dieu, que de difficultez à ſurmon¬