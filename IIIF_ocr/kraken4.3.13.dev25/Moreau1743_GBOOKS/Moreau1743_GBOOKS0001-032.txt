Sealement vous ſupplierons-nous d’obſeruer, SIRE, que comme voſtre
Parlement eſt le plus fort rempart pour defendre voſtre Authorireé, & le plus
redoutable Aduerſaire de ceux qui la veulent vſurper;, d’ailleurs qu’il eſt incapa¬
ble de reconnoiſtre vn autre Maiſtre que ſon Roy legitime: Et quand il s’eſt trou¬
uaé des conſeils aſſez pernicicux, pour entreprendre de changer l’ordre de la ſuc¬
ceſſion à la Couronne, ce Parlement s’y eſt oppoſe auec tant de vigueur, qu’il a
pluſtoſt ſouffert qu’on le declaraſt criminel de leze-Maieſté, que de relaſches
quelque choſe de ſa reſiſtance, comme il eſt encore preſt de’ le ſouffrir pour vn
 neſrme ſujet. Le Cardinal Maarin n’a rien obmis d’artifices & de vlolences pour
abattre certe grande Compagnie.
Ses artifices n’ont pas eſté des tentations pour la corrompre, ſçachant qu’il n’y
euſt pas reü̈ſi: Mais les ſiniſtres impreſſions qu’il a données à voſtre Maieſté,
MADA ME, d’vne Compagnie ſi exempte de ſoupçon, afin de vous induire à
commander de rudes executions contre les Particuliers, & des traitemens iniu¬
rieux contrre le Corps. Et en cela ſa malice & ſa calomnie ont pares grandes, &
ſes artifices bien ſurprenans; qu’ils ont perſuadé voſtre Maieſté, M ADAME,
contre ſes naturelles inclinations à bien faire & à ſauuer les hommes, detraiter ſi
eſtrangement le particulier & le general d’vne Compagnie, qui vous a ſeruie auec
tant de zele, & à qui vous auiez donné tant de part à l’honeur de voſtre bien¬
 veillance.
A peine le Cardinal Mazarin a-t’il eſté dans les affaires, qu’il a commencé par
la proſcription & l’empriſonnement d’vn nombre de Scnateurs, pour ftaper vne
partie do Corps, & imprimer la terreur dans l’autre. Et certes l’emnpriſonnement
du Preſident Barrillon conduit dans vne citadelle hors du Royaume, mortpeu
de moisapres ſa detention, laiſſant le ſoupçon funeſte d’vne cauſe violente de ſa
fin, qui a eſté vne des plus cruelles aons que nous ayons veüies depuis que nous
eſprouuons la tyrannie des puiſſans Fauoris, eſtoit bien capable de faire crain¬
dre des courages medioecres. Mais comme il eſt malaiſé de ſoumettre par certe
paſſion vn ſi grand Corps, qui ne craint que de manquer à ſon deuoir, ces exem¬
ples de violences ne l’ont pas empeſche qu’auec l’auis des Compagnies Souuerai¬
nes, voyant le Peuple oppreſſe par des impoſitions, des leuées, des taxes, & autres
telles vexations, qui ſe commettoient par voye de fait ou par la ſeule authorité
des Arreſts du Conſeil, il n’ait pour ſatisfaire aux obligations de ſa charge pris
connoiſſance des cauſes de ce deſordre, & n’en ait aucunement arreſté le cours.
Et nous pouuons dire à V. M. ſans exaggerer, que ſi voſtre Parlement n’euſt in¬
terpoſé oſtre Authorité́ pour empeſcher ces oppreſſions, le Peuple euſt eſte bien¬
oſt ou dans l’impuiſſance ou dans le murmure:, Ce premier mal eſt la foibleſſe
des Eſtats, & le demier eſt la diſpoſition aux reuoltes, que les ſages Politiques
doiuent touſioars preuenir, ſçachant bien que la patience des hommes eft limi¬
ée, & que Dieu ne met pas meſme la conſtance des Iuſtes à toutes eſpreuues. Les
ſeruices que nous auons rendus à V. M.S IRE, en ſoulageant vos Sujets, & vous
remettant en poſſeſſion de vos reuenus, ont empeſché ces accidens, mais ils ont
allumé la hbaine du Cardinal Mazarin contre voſtre Parlement, le voyant vn ob¬
ſtacle à ſa tyrannie;, Et c’eſt le ſujet qui l’a fait recourir à de nouueaux moyens
pour le perdre.
 De là eſt veau le aittement outrageux, qu’il receut publiquement à la face de
H ij