16
me vous y’eſtes obligez, vous n’auez ſongeé́ qu’à voſtre
ſeureté particuliere par vne fuite honteuſe, ou par des
reſolutions indignes de la premiere Magiſtrature de
I’Eſtat.
 Aujourd’huy que nous voyons encore les choſes
dans leur premier ordre, & que vous pouuez nous
guarentir aue vous de deux lpuiſſances dangereuſes
qui nous aſſiegent, de la violence du miniſtere, & de
la licence du petit peuple; Reprenez, Noſſeigneurs,
 voſtre premiere vigueur, & celle de vos peres, il eſt
encore temps: Voſtre authorité́ eſt toute entiere, elle
ſera du moins bien toſt reſtablie ſi vous voulez. Nous
vous offrons nos forces, nos biens & nos fortunes par¬
ticulieres. Ne vous arreſtez point à ces voix timides ou
corrompuës, qui doutent touſiours de voſtre pouuoir.
Vous auez droict de faire la guerre auſſi bien que la
paix dans les choſes iuſtes, vous aue eſté conſtituez
pour maintenir les Loix fondamentales du Royaume:
Elles ſont bleſſées il ya long-temps, ou pluſtoſt elles
ſont entierement aneanties: La victoire ſera certaine
& facile, vous ne combattez iamais que pour la gloire
& pour le bien de l’Eſtat: Tout le reſte de la France pa¬
 roiſtra bien toſt les armes à la main pour ſeconder vos
genereux deſſeins, & nous n’aurons point d’autre ad¬
uantage ny d’autre gloire ſur les Prouinces que de
vous auoir ofert les premiers nosvœux, nos encens, &
nos ſacrifices.
A
78.
FIN.
11
ee