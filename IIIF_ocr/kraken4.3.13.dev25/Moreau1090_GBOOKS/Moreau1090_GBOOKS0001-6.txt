impreueu, & Madamoiſelle, à qui l’on ne donna point loiſir de
s’habiller ſeulement, s’y trouuerent, comme eux, enueloppées.
Mais quoy? Doit-on s’etonner qu’on ait oſé troubler le repos de
ces trois Princeſſes, ſi pour troubler celuy de l’Eſtat on n’a pas
épargné́ celuy du Roy meſme? Ce n’eſt pas que ce grand Prince,
fils, oncle, & frere de Roy ne vouluſt eſtrc à Paris, & ioindre les
efforts de ſon zele au bien public, à ceux de ce grand Parlement
le plus auguſte du monde; mais on l’obſerue de ſi prés, qu’il ne
ſçauroit, ſans miracle, échapper à ceux qui le tiennent, & qui ne
 le retiendroient pas, s’ils ne ſç̧auoient que ſon ombre, qui
leur eſt neceſſaire, le ſuiuroit. Ouy, Sire, c’eſt malgré ſon azele
au ſeruice de noſtre Monarque qu’il ne bouge non plus de Sainct
Germain, que vous de Paris, comme ſi ſon cheual eſtoit auſſi ré¬
tif que le voſtre. Le pretexte de la chaſſe pour s’éloigner inſen¬
 ſiblement de là, & s’approcher d’icy, ne ſeroit pas mauuais: mais
c’eſt vne galanterie qui n’eſt plus inconnueë, & qu’on l’empeſche¬
ra bien de pratiquer vne ſecconde fois. Outre que, ſût-elle auſſi nou¬
 uelle qu’elle eſt vieille, vn Confident adroit ne luy ſeroit pas
moins neceſſaire pour le tirer des griffes de l’ltalie, s’il faut ain¬
ſi dire, qu’il le fut pour l’arracher de celles de la Flandre. Mais
le Ciel, qui ſçait de quelle maniere on depeſche les Puylaurens,
 n’en fait pas naiſtre tous les iours: & le ſueceſſeur du grand de
-Ri helieu peut bien chercher d’autres obicts de ſa cruauté. H. Son
ſucceſſeur S. Ouy, Sire, ie parle de Mazarin: que ce terme ne
vous etonne point, grand Roy; car effectiuement ſi Dieu n’y re¬
medie, nous allons voir en Francc vne adminiſtration ſucceſſiue
de Cardinaux auſſibien que de Rois, & l’on doutera deſormais
qui du Chapeau rouge ou de la Couronne eſt vne plus auguſte
marque: En effet ſi les Hiſtoriens de ce temps ne ſont plus exacts
que ceux du temps paſſé, ce ne ſera point ſans beueuë que la poſte¬
riré lira dans nos Chroniques les noms de ces peſtes d’Eſtat parmy
ceux de vos ſucceſſeurs, comme nous liſons ceux des Maires duPa¬
lals parmy ceux de vos Predeceſſeurs. Et ceux qui ſe meſleront de
 renouueller l’Hiſtoire de France, parleront d’vn Armand & d’vn
Mazarin premiers deces noms là, plus que d’vn Louis X I I I. ou
d’vn Louis XIV. Encore ſi la Tyrannie des derniers ne tâchoit
point de ſurpaſſer celle de ceux qui les ont precedez, l’eſperan¬
céle nous y accouſtumer nous conſoleroir: Mais à ce que ie voy
