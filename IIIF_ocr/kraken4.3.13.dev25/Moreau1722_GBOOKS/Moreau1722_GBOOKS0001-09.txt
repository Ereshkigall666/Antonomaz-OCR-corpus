8
viſiter pat deux Commiſſaires, ſur le rappor
deſquels apres s’eſtre remply de bonne chaire,
& de l’armonie de toutes les ban des des vio¬
lons qui ſont en grand nombre dans Rouen,
ſortant de ſa ſalle, qui ſembloit vne ſallefaire
nopces. Il paſſa dans ſon cabinet ſuiuy de feu
Picot Lieutenant des Gardes en la Preuoſté de!
l’Hoſtel, eſtant ordinairement à ſa ſuitte, au¬
quel il bailla vne liſte de huit ou dix de ces pri¬
 ſonniers, auec cõmandement verbal d’en aller
ce meſme iour faire roü̈er les vns & pendre les
autres, ce qui fut exeeuté ſans autre formalité
ny ordre de luſtice. Le lendemain il fit encore
faire pareille execution d’vn autre ſemblable
ouplus grand’nombre de ces miſerables, qui
n’auoient eſté non plus que les premiers par lui
veus ny oüis.
Toute la France a porté vne eſpece de deü̈il
de la mort de feu Monſieur de Thou, qui fut
iugé à Lyon auec ’Monſieur de Cinq- Mars
grand Eſcuyer de France au mois de Sepẗbre
de l’année mil ſix cens quarante-deux: Mais
peu de perſonnes ſç̧auent que le Cardinal de
Richelieu auoit grand deſſein de le ſauuer en
procurant ſa grace aupres du Roy, & de laiſſer
tomber l’effet de la condamnation ſur Mon¬
ſieur de Cinq Mars, comme le chef & princi¬
pal autheur de la conjuration qui s’eſtoit lors
formée