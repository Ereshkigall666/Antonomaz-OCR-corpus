encore plus dans Ie cœur que ſur le viſage le caractere d’vn Iuif, ̀
laiſſé quatre millions cinq cens mil liures de bien, dont le Preſi¬
dent Viole ce bon François, & ce fidelle ſeruiteur du Roy, a eu
pour ſa part plus de quatre cens mil liures. Vn le Camus,qui eſtant
venu de rien & ayant au moins dix enfans, a laiſſé au moins vn
million de liures à chacun. Vn Bretonuilliers, qui n’eſtant autres¬
fois qu’vn ſimple Receueur general des Finances de Limoges, 2
gagné tant de millions, qu’eſtant aſſez bon homme d’ailleurs, il
en auoit honte luy-meſme. Vn de Bordeaux, qui pour n’en auoir
pas du tout tant ne doit pas eſtre aceuſé de negligence, puis qu’il à
roûjours eſté beaucoup plus ardent & plus hardy que luy pour en
acquerir: Et vn Tubeuf, qui de petit Coimmis du Mareſchal Des¬
fit eſt deuenu en peu d’années Intendant des Finances, Preſident
des Comptes, & auſſi riche qu’il eſt grand joüer. Ie ſerois trop
long ſi ie voulois nommer tous ceux qui ont fait comme en vn mo¬
menr tant de fortunes prodigieuſes, & ce grand nombre de Parti¬
ſans & de Traittans ſortis le la lie du peuple, dont les noms n’ont
eſté connus que par la ſomptuoſité de leurs feſtins, le luxe de leur
train & de leurs meubles, la magnificence de leurs baſtimens, &
les cris qu’ont pouſſez iuſques au ciel les aiſez la plus part mal-ai¬
fez, dont ils ont rauy le bien, & tant de pauures officiers qu’ils ne
fe ſont pas contentez de priuer entierement de leurs gages par des
taxes continuelles: mais qu’ils ont meſme reduits à̀ s’enfuyr & à ſe
cacher pour conſeruer leur liberteé, en les voulant contraindre
par vne barbarie inimaginable, de payer ſur leur autre bien enco¬
re d’autres taxes, qu’ils ne pouoient prendre ſur leurs gages, parce
qu’ils n’en jouïſſoient plus.
 Voila au vray en quel eſtat eſtoient les Finances lors de la mort
du feu Roy. Voyons maintenant de quelle ſorte elles ont eſté de¬
puis adminiſtrées. On ne ſçauroit ſans injuſtice aceuſer la Reyne
d’auoir eu deſſein d’amaſſer de grands treſors durant ſa Regence,
puis qu’au contraire chacun ſç̧ait qu’elle doit beaucoup, & qu’elle
n’a pû acheuer l’Egliſe du Val-de-Grace, qui eſt le ſeul baſtiment
qu’elle a entrepris. Mais le Cardinal Mazarin eſtant entré auec
vne authorité abſoluë dans le miniſtere, & ayant trouué les affai¬
es du Roy dans la neceſſité́ ouù tant de voleries les auoient redui¬
es: fit-il par l’eſtabliſſement d’vne bonne Chambre de Iuſtice (ie
dis bonne à la difference de ces autres Chambres, non pas de Iu¬
ſtice, mais d’iniuſtice, que nous voyons ſi ſouuent auparauant, &
qui’ne ſeruoient qu’à authoriſer les crimes au lleu de les chaſtier