3
Eſpoux; quiont renueſé la Morale pour eſtablir leur Polit ique; &
qui ont enfin fait paſſer dans voſtre eſprit d’enormes crimes pour des
actions vertueuſes, ou du moins indifferentes. C’eſt pour cela en par¬
tie que ie ſuis venu à vous d’vne façon extraordinaire; le meſme Dieu
qui a pris autrefois vn corps pour vous rachepter, m’a fait prendre
ce luy-cy pour vous inſtruire; il m’a fallu faire vne merueille en moy,
pour faire vn miracle en vous meſme, pour vous oſter la creance d’vn
faux enſeignement, & pour vous perſuader par des paroles, ce que
ie n’ay ſeeu par tant d’inſpirations que ie vous ay donné́es. Ie ſeray en
meſme temps voſtre Docteur, & la caution de ma doctrine; & i’eſpere
que vous quitterez enfin les aduis des meſchans hommes, pour ſuiure
les ſentimens d’vn bon Ange. Ne vous eſtonnez pas, grande Reyne,
de l’aſſeurance de ma langue, ny de la liberteé de mes diſcours, ie par¬
le de la part d’vn Dieu armé de foudres, qui fait trembler les Rois &
les Couronnes; qui fait, quand il luy plaiſt, parler les muets pour le
ſalut des ames, & qui vous aime troppour laiſſer plus long-temps la
voſtre dans la damnable erreur où̀ elle ſe trouue. Ie fais ma commiſ¬
ſion en faiſant voſtre bien; & ſi vous eſftes la Regente d’on Roy foi¬
ble & mineur, ie ſuis le Regent d’vne Reyne qui peut faillir dans ſa
charge, ſans que ie le puiſſe iamais dans lamienne. Ie ſuis confirmeé
en grace, & vous la pouuez perdre tous les iours& par les foibleſſes de
voſtre nature, & par les mauuais conſeils de ces faux Docteurs, qui
vous parlent trop librement, & que vous eſcoutez auec trop de fran¬
chiſe, Ce ſont des Syraines qui ne vous charment par la douceur de
leur chant, que pour faire faire naufrage à voſtre vertu. Ce ſont des
flateurs ſous des manteaux d’Apoſtres, qui perdent malicieuſemenr
voſtre conſcience, pour oſtablir plus auantageuſement leur fortune.
Ce ſont des empoiſonneurs ſpirituels, qui infectens voſtre ame d’vn
ſubtil venin, d’autant plus dangereux qu’il eſt agreable, & qu’il n’a
point d’autre antidote que la Grace & la Penitence. Songez-y, mais
ſongez-y ſoigneuſement, grande Princeſſe; il y va de voſtre ſalut, il
yva d’vne gloire dont la perte eſt bien plus grande que celle des Sce¬
ptres & des Couronnes. Quelque bolle fignre que prenne le dia¬
ble, il eſt touſiours le meſme: & de quelque facçon que ſe dégui¬
ſent ſes enfans, c’eſt à dire les vices, ils ne ſçauroient iamais démen¬
tir leur pere, ny changer de nature. Quelleapparence y a-t’il que des
injuſtices & des cruautez horribles paſſent pour des ations de ver¬
u? que des homicides ſoient permis? que des violemens ſoienc
A ij