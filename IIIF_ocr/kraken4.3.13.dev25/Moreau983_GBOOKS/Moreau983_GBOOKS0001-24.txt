
¬.3
te Colombe Marin ſon allié, d’aſſiſter ledit Chirat, & ſur
tout de faire que les ſoldats & oſficiers de l’armée teſmoi¬
gnaſſent, onſieur le Tellier ne fut pas trompe de ſes
Meſſieurs. Il le ſeruirent rous tres bien. Il y a peu de gens
dans l’armée qu’ils n’ayent ſolliciré à depoſer contre Mon¬
ſieur le areſchal de la orhe: diſant aux vns que c’eſtoit
preſentemẽt vn homme perdu, que l’affaire regardoit Mon¬
ſieur le Cardinal, & Monſieur le Tellier qui les en reco¬
gnoiſtroentaux autres ils offroient argent & promettoient.
employs, & ledit Gourry diſoit hautement a routs les offi¬
ciers de l’armée que s’ils ne depoſoient, ils ne toucheroient
point d’argent.
Ces Meſſieurs aſſiſtez de l’experience, que Chirat auoit
acquiſe au Chaſtelet auec Monſieur le Tellier: conti¬
nuerent la ſolicitation qu’ils auoient commenceé́e en¬
uers les gens de guerre & Catalans. Carlier commis de
Monſieur le Page à l’extraordinaire & frere d’vn Commis,
dudit Sieur le Tellier, fonrniſſoit prodigalement l’ar¬
gent à tous ceux qui ſe laiſſoient corrompre; & enfla ſur ce
pretexte tellement ſes parties que ledit ſieur le Page, ſon
maiſtre ne les voulant admertre, il s’en alla à Rome: où
onſieur l’Abbé de la Rochepozay, l’ayant fait arreſter pri¬
ſonnier, les Partiſans de Monfieur le Cardinal craignant
que cét incidentne deſcouuriſt telles ſubornations de teſ¬
moings, faicts contre Monſieur le Mareſchal, le firent met¬
tre en liberté par l’authorité de Monſieur le Cardinal d’Eſt,
qui crut en cela obliger le Cardinal Mazarin. Ce trafic de
teſmoignages ſe faiſoit ſi publiquement en l’armée, & en
route la Catalogne, que lors qu’on euſt procedé ſelon le
ſtile du Parlement de Grenoble, à l’Enqueſte Iuſtificatiue;
on en euſt peu à̀ informer comme par tourbe.
 Mais ſans que que les Parents & amis de Monſieur le Ma¬
reſchal de la Mothe ſe ſoient empreſſez de cette enqueſte
iuſtificatiue, Dieu l’a faicte par vne occaſion impreueuë.
Chirat ſelon les ceonſtitutions de Catalogne, auoit pri;
pour aſſiſtant vn Catalan qualifiè Docteur Franciſch Mar.