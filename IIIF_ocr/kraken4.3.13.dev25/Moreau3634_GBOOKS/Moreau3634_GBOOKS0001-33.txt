ceux de M. d’Orleans, ceux des Princes, & les amis du Coadjuteur.
Les premiers ſuiuoient tous les expediens qui pouuoient ou eluder
ou alonger les affaires, & perſuadez par le bruit de la negociation
du Mareſchal de Grammont, & des frequentes conferences du
premier Preſident auec le Cardinal par Champ latreux ſon fils, vou¬
loient donner à la Reine le temps d’obtenir les ſeuretez de leut li¬
berté qu’ls deſiroient luy eſtre toute deuë. Lesſeruiteurs de Mon¬
ſieur incertains de ſes intentions dont il ne s’expliquoit pas haute¬
ment, quoy qu’il s’en fut ouuert à quelques-vns d’eux en particu¬
lier, eſtoient en peine quel party prendre. Ceux de Meſſieurs les
Princes bien informez que les negociations du Mareſchal de
Grammont n’eſtoient que des artifices du Cardinal, & les confe¬
rences du premier Preſident de ſes fourbes ordinaires, n’oſoient
encore ſe declarer, & ne vouloient pas rompre auec vn homme qui
eſtoit Maiſtre du Havre, & ſans lequel ils ne pouuoient obtenir
ce qu’ils deſiroient ſi Monſieur d’Orleans neſe joignoit à eux, du
meſnagement duquel ils auoienttouſiours quelque crainte, ſi bien
qu’ils pourſuiuoent auec chaleur la liberté des Prin ces, mais ils
eſtoient fort moderez ſur ce qui regardoit le Miniſtre. Les amis du
Coadjuteur prenoient vne voye toute contraire, ils alloient droit
à perdre le Cardinal, & pour paruenir à la deliurance des Princes
ils pretendoient commencer par ſa ruine. Leur procedure ſembloit
capcieuſe, quoy que depuis elle ait paruſincere; Ceux qui ne l’ap¬
prouuoient pas publioient que le Coadjuteur ne vouloit pouſſer ce
Miniſtre que pour ſe rendre Maiſtre des affaires, & apres aban¬
donner l’intereſt des Princes, & les retenir dans les fers où̀ il les.
uoit jettez.
Parmy les ſentimens differens de ces quatre Partis, il y en auoit
vn cinquiéme qui n’eſtoit pas le moins à craindre n’eſtant le moin¬
dre en nombre, il eſtot compoſé de ceux que les deſordres de l’E¬
ſtat, la neceſſité́ de la Paix, la calamité des peuples, ou des iniures
particulieres, auoient perfuadez de la mauuaiſe condute du Car¬
dinal. La vanité meſme auoit part en cette affaire, celle de contri¬
buer à la deſtruction d’vn premier Miniſtre, luy donnoit pour en¬
nemis tous ceux qui n’auoient pris aucun party, & dans ce grand
Corps du Parlement il ne luy paroiſſoit qu’vn ou deux amis qui
eſtoient notez auec infamie, & ſiflez dans tous les rencontres.
Ces diſpoſitions à ſa perte ne laiſſoient toutesfois pas d’eſtre re¬
tenuës par l’adreſſe & l’habilite du premier Preſident, qui eſperoit.
touſiours