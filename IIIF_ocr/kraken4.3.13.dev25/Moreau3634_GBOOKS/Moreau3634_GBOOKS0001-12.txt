¬ ¬ 
ment; qu’apres cette injuſtice il ne trouuoit pluas de ſeureté, & que
la confiance qu’il auoit demandée au Cardinal auant ſon depart,
eſtant rompuë̈ par ces plaintes, il auoit ſuiet de le ſoupçonner de
changement, & de chercher à s’appuyer d’ailleurs; Madame de
Chevreuſe fit ſes efforts pour le remettre, & luy repreſenta que de
rompre auec la Cour ſur de ſimples rapports, eſtoit donner fujet
de croire à ſes ennemis qu’il en auoit recherche l’occaſion; qu’il
deuoit conſiderer de quelle part il auoit receu ces nouuelles, qu’el¬
les venoient peut-eſtre des partiſans de Meſſieurs les Princes qui ne
cherchoient qu’à le deſ-vnir de la Cour, & qu’auant que ſe ſepa¬
rer de ſes intereſts, il deuoit tenter l’effet des promeſſes du Cardi¬
nal; qu’il auoit eſté nommé depuis peu pour traiter la paix, comme
il l’auoit touſiours deſiré; & qu’afin d’eſtre mieux inſtruit des in¬
tentions du Cardinal, il deuoit s’expliquer des ſiennes, & luy de¬
mander des graces; Le Coadfuteur y reſiſta long-temps, mais Ma¬
dame de Chevreuſe luy ayant fait connoiſtre que de les refuſer,
eſtoit vne fauſſe generoſité, qui le laiſſoit touſiours dans l’incerti¬
tude des affections du Cardinal pour luy, il en remit entierement
leſoin à Madame de Chevreuſe.
Dés ce jour la-meſme, elle manda le Tellier, auquel elle fit en¬
tendre les ſujets que le Coadjuteur auoit de ſe plaindre du Cardi¬
nal, les pourſuites & les offres qui luy eſtoient faites par les amis de
Meſſieurs les Princes, la neceſſite que le Car dinal auoit dans l’e¬
ſtat preſent des affaires, d’eſtre vny au Coadjuteur, que les affe¬
ions pour les Princes ſe réchauffant tous les jours parmy les peu¬
ples & dans le Parlement, luy ſeul eſtoit capable d’en empeſcher
les effets; que le Cardinal ne pouuoit aſſez ſe l’aſſeurer, & que
des graces mediocres eſtans au deſſous de ſa naiſſance & de ſon
merite, il deuoit ſe l’attacher entierement par des marques ex¬
traordinaires de ſon affection comme celle du Cardinalat, qu’elle
le prioit de l’écrire promptement à la Cour, & d’en faire inſtance
comme d’vne choſe qu’elle jugeoit abſolument neceſſaire à la con¬
ſeruation du Cardinal. Le Tellier ſurpris de ce diſcours, reſpon¬
dit que la propoſition en ſeroit bien rude au Cardinal, qu’ayant
deſia de grands ſujets de défiance du Coadjuteur, cette demande
 luy augmenteroit encore, & qu’il ne doutoit pas qu’il ne s’y trou¬
uaſt des oppoſitions afſez fortes pour la rendre inutile, qu’il la
prioit de le diſpenſer d’en écrire, & que cette ouuerture ſeroit
receü de meilleure grace deſa part que de la ſienne: Madame de