autile de l’entreprendre; Que maintenant il eſtoit preſent, qu’il
falloit profiter de ſes bonnes intentions, qu’il n’y auoit plus à ba¬
lancer, que c’eſtoit empoiſonner le mal que d’en differer la gueri¬
ſon. Sur quoy le Coadjuteur dit, que la liberté de Meſſieurs les
Princes, n’eſtoit retardée que par ceux qui apportoient ces lon¬
gueurs à l’execution des reſolutions de la Compagnie, & qu’en¬
fin le iour eſtoit venu, que Dieu leuoit le voile ſur les bonnes & les
mauuaiſes intentions. Ces paroles approuuées de tous firent re¬
commencer le bruit des Enqueſtes, il continua juſques à ce que
M. d’Orleans l’appaiſa leuant la voix. Il ſe plaignit du procedé de
a Reine, qui deffendoit aux Officiers d’obeir àſesordres; Il dit que
le iour d’auparauant ſur ce qu’il auoit mandé le Preuoſt des Mar¬
chans, auſſi-toſt la Reine luy auoit enuoyé commander de ſe ren¬
dre an Palais Royal, où elle luy auoit deffendu d’obeir à d’autres
ordres qu’aux ſiens, ny d’aller chez luy ſans le Gouuerneur de la
Ville, vne Lettre d’vn Secretaire d Eſtat en commandement, &
ſans en auoir communiqué à M. le Garde des Sceaux. A quoy
Monſieur adjoû̂ta, que ce n’eſtoit pas ce qui ſe deuoit à̀ ſa charge, &
que quand bien ce pouuoir n’y ſeroit pas attribué, Il l’auoit par la
qualité d’Oncle du Roy, à laquelle il n’y auoit perſonne ny aucun
Corps qui ne deût deference, principalement lors qu’il s’agiſſoit
du bien de l’Eſtat. Que non ſeulement la Reine auoit faittette def¬
fenſe au Preuoſt des Marchans, mais encore aux Officiers de la
Maiſon du Roy qui n’oſoient aller chez luy. Qu’il auoit meſme ap¬
pris que des Aſſemblées ſe faiſoient chez Palluau de beaucoup
d’Officiers d’armée, qu’on poſtuloit ſous eſperance de recompen¬
ſe, & qu’on forçoit de ſigner de ſeruir le Roy: Comme ſi pour le
faire il eſtoit beſoin de ſigner, & que nous n’y fuſſions pas tous obli¬
gez parnoſtre naiſſance; Que le Cardinal auoit dans Paris les Re¬
gimens de l’Iſle-bonne & de Ruuigny, qui marquoient quelque
deſſein; Quil n’oublioit rien pour gagner les vns & les autres, &
enagager dans ſon party tous ceux qu’il croyoit accreditez; Mais
que ce qui l’eſtonnoit dauantage eſtoit, de voir des gens quidans la
guerre de Paris auoient eſteé contre luy, contre M. le Prince &
contre le Cardinal meſme, paroiſtre aujourd’huy ſi zelez pour ce
Miniſtre; Et d autres encore qui n’auoient pas balanceé à s’offrir à
M. le Prince dans la derniere querelle qu’il eut auec M. le Cardi¬
al, ſouſtenir maintenant les intereſts de ce dernier, & contre ce
qu ils doiuent au ſang du Roy, s’eſtre entierement deuouü̈ez au