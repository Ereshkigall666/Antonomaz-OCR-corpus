tie des bruits qui continuoient, manda à Monſieur que pour luy
faire voir le peu de fondement de ce ſoupçon, elle conſentoit que
les Bourgeois entraſſent en garde aux portes tambour battant, ce
qui iuſques alors n’auoit point encore eſteé fait, la nuit les meſmes
rondes ſe firent, il y auoit des Corps de garde de Cauallerie en
pluſieurs endroits; Le Mareſchal de la Motte auoit ſon eſcadre
dans ſa maiſon, M. de Beaufort en commandoit vne autre qui mar¬
choit inceſſamment, chez le Comte de Fieſque prés de cent Gen¬
tilshommes s’y trouuoient toutes les nuits, & Chamboy eſtoit auec
cent Maiſtres dans l’Hoſtel de Longueville, deſquels il détachoit
inceſſamment des partis pour apprendre des nouuelles de ce qui
entroit & ſortoit du Palais Royal, & l’on voyoit toutes les nuits
ce qui n’aiamais eſté́ remarque dans aucune Hiſtoire, faire la guer¬
re de campagne dans l’enclos d’vne Ville, & la Cauallerie marcher
auec autant d’ordre dans les ruës de Paris, & y battre auſſi regulie¬
rement l’eſtrade, que ſi on eut eſteé dans vn Camp proche d’vne ar¬
mée ennemie.
Pour tenir le peuple en crainte, tous les matins on faiſoit cour¬
rir le bruit, qu’on auoit découuert quelque nouueau deſſein d’en¬
leuer le Roy Tantoſt on aſſeuroit que les Cheuaux des deux Eſcu¬
ries eſtoient demeurez ſellez toute la nuit, d’autresfois qu’on auoit
deſſein de l’emmener ſur la Riuiere. On prit meſme vn battelier
qu’on accuſa d’auoir eſté gagné par le Comte d’Harcour. Les deux
 Ponts eſtoient gardez par de l’Infanterie, & l’on apporta tant de
precautions qu’il eſtoit bien difficile d’eſtre ſurpris.
Ces fatigues durerent juſques au Mercredy quinziéme du mois,
quoy que deés le iour d’auparauant on eut eu l’aſſeurance de la ſor¬
tie de Meſſieurs les Princes par le Cardinal Mazarin, arriué ce jour¬
là meſme au Havre pour s’en donner le merite, & s’efforcer par ſes
raiſons de l’oſter aux ſoins de M. le Duc d’Orleans, & à l’afection
 du Parlement.
Trompé des eſperances de ſon éloignement de Paris, duquel il
attendoit l’entreueuë de la Reine, & de Monſieur, il jugea bien
qu’il ne luy reſtoit d’autre voye que celle de s’accommoder auec
M. le Prince, quoy que long-temps auparauant il eut eſté aſſeuré
du traité fait entre Monſieur, & M. le Prince, & ſigné par eux¬
meſmes, qu’il en eut dé couuert les conditions, & qu’il jugea par la
chaleur que Monſieur témoignoit pour ſa liberté, que le Duc de
Beaufort & le Coadjuteur y trouuoient leur ſeureté, comme en