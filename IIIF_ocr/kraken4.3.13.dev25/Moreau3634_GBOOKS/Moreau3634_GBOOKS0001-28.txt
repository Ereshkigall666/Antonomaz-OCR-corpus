27
ſa ſanté luy pourroit permettre.
Son indiſpoſition manifeſte fit perdre beaucoup de temps qu’on
ne pouuoit auancer, mais enfin le Parlement laſſeé d’attendre, les
Gens du Roy eurent ordre d’aller chez le Garde des Sceaux pren¬
dre iour pour les remonſtrances. Il leur donna au Vendredy, elles
furent faites par Monſieur le premier Preſident fortes & preſlantes,
la Reine leur dit, qu’elle en parleroit à ſon Conſeil, & qu’elle leur
em donneroit reſponſe.
Dans ces entre-temps le Coadjuteur preſt à conclure auec les
Princes, voulut encore s’aſſeurer de Monſieur; Il n’oublia rien
pour penetrer dans ſes ſentimens, & reſolu à la perte du Cardinal,
il luy en fit connoiſtre la neceſſité, tant pour le bien de l’Eſtat que
pour le ſien particulier. Sur le premier point il luy repreſenta les
rauages de la Champagne cauſez par le ſiege de Bordeaux, opinia¬
ſtré par ee Miniſtre, la dſſipation des Finances, les deſordres des
Prouinces, le refus de la paix generale, & le decrier de nos affaires,
il luy fit voir qu’ils arrogeoit l’authorité de toutes choſes, qu’il
donnoit les charges de la guerre, que les Benefices eſtoient confe¬
rez par luy, que pour l’éleuation de ſa fortune il hazardoit la ruine
du Royaume.Et que la guerre de Paris dont il eſtoit autheur, auoit
cauſé vn ſouleuement ſi general dans l’eſprit des peuples contre
l’authorité du Roy, que ſa perte ſeule les pouuoit remettre dans
l’obeiſſance, comme la continuation de ſon Miniſtere les mainte¬
nir dans la rebellion.
Pour ſon bien particulier il luy fit connoiſtre qu’il n’auoit pas
moins de raiſon de le pouſſer hors des affaires, qu’vn homme qui
dans la minorité du Roy ſoutenuë ſeulement de la Reine, auoit oſé
entreprendre ſur ſa dignité en diſpoſant des charges de la guerre,
qui ne deferoit pas aà ſes auis, ains s’y oppoſoit tres-ſouuent; Dans
vne majorité appuyeée du nom du Roy reſpecteroit peu ſes volon¬
tez, & ſuiuans les ars de ſon bien-facteur ſur la ruine de ſon au¬
thorité, & l’abaiſſement du ſang Royal de tout temps oppoſé aux
fauoris vſurpateurs du droit des Princes, ne manqueroit pas d’é¬
leuer ſa fortune par toutes voyes iniuſtes & tyranniques. Qu’il ſe
deuoit attendre à ces violences s’il n’y remedioit promptement,
que le ſeul moyen eſtoit la liberté de Meſſieurs les Princes, auec
leſquels s’vniſſant fortement il deuiendroit inuincible; Qu’outre
ces raiſons conſiderables pour ſon propre bien, d’autres encore l’o¬
bligeoient à y trauailler ſolidement, que le Cardinal publioit par