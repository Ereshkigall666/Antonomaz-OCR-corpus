59
cher le Regiſtre, où ony trouua l’exception des Eſtrangers en ces
termes. Excepte ceux dont le nernte & les ſerices pourroi nt obliger l
Franuce à reconoiſance. On le releut deux fois, apres quoy l’on com¬
aença d’opiner.¬
M. Deſlandes Rapporteur, dit, que ce n’eſtoit pas d’aujourd’huy
que les malheurs de la France eſtoient arriuez par la trop grande
authoriteé des Fauoris, qu’on ſçauoit ce qui s’eſtoit paſſé dans le
dernier regne, que ce mot de Miniſtre, ny de premier Miniſtre ne
s’eſtoit point vſité que ſous le Cardinal de Richelieu, qui pour ſe
diſtinguer des autres en auoit vſurpe le titre, qu’il eſtoit important
de l’abolir, qu’il ne ſeruoit que de pretextes pour empieter l’au¬
thorité, comme il eſtoit vn ſuet de grande deſpenſe; Que le pou¬
uoir dans les mains d’vn ſeul faiſoit murmurer tous les autres; Qu’il
ſupplioit Monſieur d’y remedier, & ne ſouffrir plus cette vſurpa¬
ion Qu’auſſi l y auoit aſſez de temps qu’on eſtoit gouuerné par des
Cardinaux, que ſitoſt qu’ils eſtoient éleuez à cette dignité ils vou¬
loiẽt gouuerner le Royaume, l’emporter deſſus les Princes du ſang,
& auoir impuniteé de tout entreprendre, ne ſe pretendans pas iuſti¬
ciables du Parlement, Qu’il eſtoit neceſſaire que chacun fit ſa char¬
ge, qu’ils eſtoient pour ſeruir l’Eglſe où la France, à Rome com¬
me eux le public dans les affaires, & qu’il falloit remedier à ce de¬
ſordre. Que pour ce qui regardoit M. le Cardinal Mazarin, on di¬
ſoit qu’il eſtoit party, mais que les nouuelles les plus aſſeurées
eſtoient, qu’il eſtoit encore à ſaint Germain, accompagneé de bon
nombre de trouppes, & de gens de qualité, que cela ne mar quoit
pas vn homme qui voulut s’eloigner ou ſortir du Royaume, que
neantmoins comme il eſtoit deſia hors de Paris ſon auis n’eſtoit pas
de donner Arreſt, mais ſeulement que remerciment fut fait à la
Reine, d’auoir éloigné M. le Cardinal Mazarin comme ils auoient
appris de la bouche de M. le Duc d’Orleans, qu’elle fut tres-hum¬
blement ſuppliée de vouloir enuoyer vne Declaration par laquel¬
le tous Eſtrangers fuſſent à l’aduenir exclus des Conſeils, obliger
M. le Cardinal Mazarin à ſortir du Royaume, d’enuoyer vne Let¬
tre de cachet pour la liberté de Meſſieurs les Princes, & en ſuite
vne Declaration d’innocence.
Celuy de M. de Brouſſel fut plus rigoureux, apres auoir exage¬
ré les maux cauſez par les Fauoris, & les rauages faits par les Eſtran¬
gers qui ſont dans le ſeruice, il conclut qu’il eſtoit d’auis de decla¬
rer le Cardinal ennemy du Royaume, que comme tel il fut permis