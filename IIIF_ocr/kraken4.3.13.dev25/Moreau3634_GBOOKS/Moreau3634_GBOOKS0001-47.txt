46
M. le Cardinal Mazarin, & que non ſeulement on ſe doit plaindre
des paroles iniurieuſes dites contre l’honneur du Parlement, mais
encore en demander reparation. C’eſt mon auis.
M. Machaut Maiſtre des Requeſtes dit, Que Monſieur ne de¬
uoitpoint hazarder cette Conference qui pourroit eſtre perilleuſe
pour ſa perſonne, & ne ſeroit pas vn remede aux malheurs de l’E.
ſtat, que ce corps étranger dont on auoit parleé, deuoit eſtre arra¬
ché. Puis qu’il ne s’oſtoit pas de luy-meſme, qu’il falloit informer
contre luy des deſordres du Royaume, & donner à Monſieur la ſa¬
tisfaction qu’il demandoit.
 M. Barin, Que la pluralité des Princes du ſang auoit eſté ſi auan¬
tageuſe à la France, qu’on ne les pouoit aſſez cõ̃ſeruer, & que leurs
ennemis deuoient eſtre conſiderez comme ceux de l’Eſtat que dans
 la Lettre enuoyée à la Cour apres la priſon de Meſſieurs les Princes
il y paroiſſoit ſi peu de crimes, qu’on ne pouuoit dire qu’vne ani¬
moſité particuliere, auoit eſté la ſeule cauſe de leur detention. Que
ſi les violences entrepriſes contre le Roy de Nauarre, & le Prince
de Conde, ſous François II. à Orleans euſſent eſté executées, la
Couronne fut demeurée fans legitime ſucceſſeur; Et bien loing de
voir ſur le throſne vne race Illuſtre par tant de Monarques & de
conqueſtes, la France ſeroit aujourd’huy la proye des vſurpations
& des reuoltes. De ce diſcours remply de beaucoup d’exemples &
de citations, tant d’hiſtoires profanes que ſantes, apres auoir de¬
clameé long-temps contre le Cardinal, il conclud qu’on ne deuoit
pas ſeulement demander la liberté́ des Prnces, mais encore ſe
plaindre des paroles injurieuſes dites par le Cardinal contre le
Parlement.
Des Preſidens des Enqueſtes, les premiers alloient à la Confe¬
rence.
M. le Preſident Violle fut d’auis de la Declaration d’innocence,
& de trauailler inceſſamment à la liberteé, & de ſupplier la Reine
d’éloigner le Cardinal Mazarin.
Le Preſident Molé, de le declarer ennemy de l’Eſtat, informer
de ſon mauuais gouuernement, le bannir du Royaume, & de la De¬
claration d’innocence.
M. de Blanmeny ne tint pas de voyes plus douces.
M. le Coigneux dit, qu’il eſtoit coupable de mort, tant pour les
deſordres qu’ilauoit cauſe dans l’Eſtat, que pour l’injure qu’il auoit
faire au Parlement, le comparant à celuy d’Angleterre, & pour ce