71
ſes ennemis, qu’il n’en auoit aucun ſuiet de plainte,& ne ſe de¬
partiroit iamais du bien de l’Eſtat, non plus que de trauailler à la li¬
berté de Meſſieurs les Princes, qu’il la ſouhaittoit ardamment, la
iugeant neceſſaire au repos du Royaume. Apres cette declaration
le premier Preſident en vint aux auis, M. Deſlandes Rapportour,
qui ſe doutoit que quelqu’vn ouuriroit celuy de prier Monſieur de
vonir prendre ſa place, dit qu’auparauant qu’opiner en vne affaire
ſiimportante, il eſtoir neceſſaire de ſçauoir, ſi quelqu’vn de Meſ¬
ſieurs ne l’ouuriroit pont, parce que la deliberation commencée,
on deuoit ſouhaitter qu’aucun incident ne l’incerrompiſt. Pluſieurs
en furent d’auis, & l’on nomma M. d’Irual, heritier de la charge &
du nom de M. le Preſident de Meſmes ſon frere, mort le dernier
iour du mois de Decembre dernier; Il fut dés l’apreſdiné auec
deux de Meſſieurs trouuer M. le Duc d’Orleans auquel il dit, Qu’il
venoit de la part de la Cour le ſupplier de prendre le lendemain ſa
place, que comme ils auoient à deliberer ſur des affaires de conſe¬
quence, la Cour luy auoit voulu porter ce teſpect de luy en donner
auis, & le prier d’y aſſiſter pour auoir le ſien ſur ce qui s’y deuoit
rater.,
Monſieur d’Orleansremercia la Cour de l’affection qu’elle luy
témoignoit, en des termes tres-ciuils; & ſon Traiteé n’eſtant pas en¬
coreſigné, ne voulut pas s’engager plus auant dans l’affaire, ny le
rompre entierement par vn refus d’y aſſiſter; Il dit aux Deputez
qu’il leur rendroit réponſe le iour meſme, ce qu’il fit par vn écrit
qu’il leur enuoya par vn de ſes Secretaires, lequel fut leu le lende¬
main les Chambres aſſembleées; lIl contenoit que Monſicur remer¬
cioit la Cour des deferences qu’elle auoit pour ſa perſonhe, qu’il
n’oublieroit iaaais ces marques obligeantes d’affection, qu’il con¬
inueroit à leur rendre en toutes occaſions des teſimoignages de la
ſienne, qu’auec beaucoup de ioye il leur accorderoit ce qu’ils ſou¬
haitoient de luy, ſi les affaires ſur leſquehles ils n’auoient à delibe¬
rer eſtoient commencees depuis long-temps, que ce la ſeul l’em¬
peſchit d’aller prendre ſa place, mais qu’il les prioit de continuer.
Iuſques alors les eſprits eſtoient demeurez en ſuſpend, quoy qe
leCoadjuteur euſt pû teſmoigner de M. d’Orleans pour la liberté́
de Meſſieurs les Princes. Les aſſeurances qu’on témoignoit auoir
au Palais Royal des intentions de Monſieur, & l’vnion ſecrete
qu’on publioit eſtre entre la Reyne & luy, faiſoient balancer les af¬
faires. Le Parlement eſtoit partagé entre les ſeruiteurs de la Reyne,