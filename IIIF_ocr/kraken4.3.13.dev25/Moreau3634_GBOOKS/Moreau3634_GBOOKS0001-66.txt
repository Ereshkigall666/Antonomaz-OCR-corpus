vouloir rentrér au Conſeil que mon abſence rendolt inutile. Ilad¬
joûta à cela de luy-meſme, que juſques à ce iour, la Reine pourroit
croire que la perſonne de M. le Car dinal cauſoit le refroidiſſement
qui ſe remarquoit entre elle & moy. Mais que l’ayant eé́loigneé ſi ie
luy refuſois ce qu’elle deſiroit, elle auroit raſon de croire que ce
ſeroit par vne haine qui ne regardoit que ſa perſonne; Ie fus fore
balancé par ſes raiſons, mais apres auoir fait reflexion ſur le peu d’v¬
tilité qu’apporteroit aux affaires cette viſite, dans laquelle j’auois
touſiours quelque choſe à craindre tant que mes Couſins ſeroient
retenus au Havre, Ie disà M. le Garde des Sceaux que ie ne rou¬
uois pas raiſonnable d’accorder à la Reine, ce qu’elle deſiroit de
 
moy.
Ce diſcours fut ſuiuy de beaucoup d’approbarion, non pas de
tous, mais d’vn grand nombre; Toutes les voyes d’accommode¬
ment furent deſlors rejettées; La haine contre le Cardinal vint à
tel excez, qu’il n’y eut plus d’écoutez que ceux qui parloient con¬
re ſa perſonne, les autres eſtans ſiflez auſſi-toſt qu’ils ouuroient
Ia bouche, on preſtoit audiance à ceux qu’on connoiſſoit les plus.
 animez, M. de Brouſſel l’optenoit facilement, Meſſieurs de Cu¬
mont, Canay, Machaut, Croiſſy, Foucaut, Pont-Carré, Cour¬
tin, & d’autres ſe faiſoient ſouuent entendre, M. Coullon ne per¬
doit pas vn moment à obſeruer le premier Preſident, & reſpondoit
à tous ſes expediens; toutes les propoſitions qui alloient à̀ la dou¬
ceur eſtoient appellées Mazarines, ils ne s’epargnoient pas entre
eux, rejettoient leurs diſcours par des termes d’offenſe ou de rail¬
lerie, & la Majeſté d’vn Sonat y eſtoit ſi peu obſeruée, qu’on n’y
gardoit aueun reſpect; lls parloient tous confuſément, & quelque
eéffort que fit le prener Preſident pour impoſer ſilence, s’il le de¬
mandoit auec authaorité, on luy repliquoit auec meſpris, ſi par des
prieres elles n eſtoient pas ecoutées. Ceux qui ſe pouuoient faire
entendre, diſoient à Monſieur, qu’il ne ſe deuoit pas laiſſer ſurpren¬
dre, que les trouppes arriuoient à̀ ſaint Germain, & que d’hazardet
ſa perſonne ſur vne ſimple parole de la Reine, ſeroit s’expoſer à des
perils dont les ſuites pourroient deuenir irreparables, que tous les
parens du Car dinal eſtoient encore au Palais Royal. M. de Bean¬
fort adjoûta que Manchini pleuroit aupres du Roy, & luy deman¬
doit de proteger ſon Oncle, D’autres que les Niepces n’aban¬
donnoienr point la Reine, qu’il falloit deliberer & declarer Meſ¬
fieurs les Princesinnocens.