ouſiours le ſuccez de ſes conferences, & qui vouſoit eſtre autheur
de la liberté des Princes. Mais le Courrier enuoyé à Stenay arriué
 le 27. du mois. Le Dimanche 29. Monſieur ſigna le Traité, apres
quoy il teémoigna vne impasience extreme de ſe declarer; pour en
preparer les occaſions depuis plus de quinze iours, il ſe plaignoit
de la conduite duCardinal, & rejettoit auec colere les propoſitions
qu’il luy faiſoit d’abandõner le Coadjuteur; Auſſi ardent alors pour
la liberté des Princes, qu’il auoit teſmoigné l’apprehender aupara¬
uant, il luy tardoit de leuer le maſque & rompre tout à fait auec le
Cardinal. Et comme Madame de Chevreuſe auoit donné́le bran¬
le à toute l’affaire, c’eſtoit d’elle auſſi que Monſieur vouloit en ap¬
prendre le temps; Le Garde des Sceaux auoit eſté perſuadé par el¬
le & par Madame de Rhodes, Legue auoit pratiqué le Mareſchal
de Villeroy, & les choſes ainſi diſpoſées, pour ne pas laiſſer plus
long-temps refroidir la chaleur de Monſieur; Legue luy fut por¬
ter parole qu’il pouuoit rompre ſeurement, que tout deſormais de¬
pendoit de luy, & qu’apres s’eſtre declaré, s’il refuſoit d’aller au
Palais Royal il eſtoit Maiſtre de l’affaire.
Il en prit l’occaſion dés le Mercredy premier du mois de Fevrier,
fur les diſcours deſauantageux faits par le Cardinal contre le Par¬
lement, qu’il accuſoit d’en vouloir au Roy comme celuy d’Angle¬
terre. La pernicieuſe conduite de ce Miniſtre, & les funeſtes im¬
preſſions que de ſemblables diſcours pouuoient faire ſur la jeuneſſe
du Roy, firent connoiſtre à Monſieur ſes malheureuſes intentions;
Et l’affection qu’il a toûjonrs teſmoigné pour l’Eſtat, iointe à la
connoiſſance de la fidelité des peuples & du Parlement, l’oblige¬
rent à reſpondre au Cardinal, qu’il n’y en auoit point dans le Corps
qui ne fuſt ſeruiteur du Roy, & que ceux qu’il nommoit ’rondeurs
n’eſtoient pas les moins fideles, quoy qu’ennemis de ſa perſonne;
Il ne laiſſa pas de continuer ſes impertinens diſcours, & parla ſi in¬
rieuſement du Duc de Beaufort & du Coadjuteur, que Mon¬
fieur ſortit du Conſeil pour ne pas perdre le reſpect en preſence de
la Reine.
Le lendemain Ieudy. du mois iour de la Chandeleur, Monſieur
manda le Garde des Sceaux, le Mareſchal de Villeroy, & le Tel¬
lier. Il leur dit qu’il les auoit mandez pour leur faire ſç̧auoir qu’il
e pouuoit plus ſouffrir l’inſolence du Cardinal, que les diſcours
u’il auoit tenus le iour d’auparauant, ſortans d’vn homme qui me¬
dtoit la ruine de l’Eſtat, par les défiances qu’il s’efforçoit de don¬