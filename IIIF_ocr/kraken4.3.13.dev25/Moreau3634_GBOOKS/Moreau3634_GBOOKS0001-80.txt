79
eſt contre les paroles que nous a données la Reine, j’ay voulu voas
en aduertir.
M. le premier Preſidentreſpondit, Monſieur, ie n’ay cien appris
de ce bruit que ce matin, qu’on m’a dit qu’il eſtoit grand dans la
Ville, ce que ie ne puis croire eſtre veritable, apres les aſſeurances
que la Reine nous en a donné tant de fois; Mais il importe beau¬
coup, Monſieur, de ne pas ſouffrir que ces defiances demeurenc
dans les eſprits, & qu’on verifie d’ou viennent ces faux bruits qui
ſont capables de cauſer vne émotion dans Paris; Car on m’a dit,
que cette nuit on eſt allé heurter à la porte d’vn des Quarteniers
comme ſi on la vouloit enfoncer, luy crier qu’on emmenoit le Roy,
& qu’il fit prendre les armes.
Surquoy M. le Preſident le Bailleul dit, qu’aſſeurément la Reine
n’y auoit pas penſé, qu’elle en auoit tropaſſeuré; Que le iour d’au¬
parauant elle l’auoit encore dit au Corps des Marchans, que ceux
qui auoient eſté à minuit au Palais Royal, auoient trouué le Roy
& la Reine couchez, & que ces bruits venoient de gens qui ne de¬
mandoient que le deſordre.
M. le Preſident de Nouion adjoûta, que de faire courre ces bruits
n’eſtoit pas le moyen de reſtablir la confiance perduë. Et M. le pre¬
mier Preſident qu’il n’y auoit rienà faire là deſſus, que d’enuoyer les
Gens du Roy à la Reine, l’aduertir de la crainte qu’on auoit de ſa
ſortie de Paris, & la conjurer de donner toures les aſſeurances qui
ſe pourront du contraire.
Il y en eut quelques-vns qui crierent qu’il falloit opiner, & que
ces promeſſes n’eſtoient rien d’effectif, que ſeulement elles donne¬
roientà la Reine le temps d’executer ſes deſſeins, & qu’il falloit
y remedier. D’autres, que lors qu’elle ſe retira la derniere fois, elle
auoit veu le meſmeiour le Corps des Marchans, & leur auoit pro¬
mis la meſme choſe, qu’il ne s’y falloit plusfier. Mais enfin le pre¬
mier Preſident l’emporta, & manda les Gens du Roy, auſquels il
dit. Gens du Roy, vous irez trouuer la Reine de la part de la Com¬
pagnie, à laquelle vous direz, que le bruit a eſté grand cette nuit,
qu’on auoit deſſein d’emmener le Roy hors de Paris; Que comme
ſe ſeroit vne choſe tres-preiudiciable, de dangereuſe conſequen¬
ce, & qui cauſeroit beaucoup de deſordre, il eſt important qu’on
enſoit informe, & que chacun ſerue le Roy ſans crainte & en re¬
pos; Que la Cour la ſupplie de donner les aſſfeurances dernieres,
que le Roy ne partira point de Paris, comme il l’a deſia promis.