23
ecrit pour la liberté des Princes. Il fut trouué precipité dans l’entrée
de l’affaire eſtant la derniere reſolution à prendre ſi l’on refuſoit la
iuſtice auxremonſtrances. M. Coulon dit, qu’il falloit remedier aux
deſordres du Royaume, qu’il n’eſtoit plus temps de le celer, qu’ils
eſtoient cauſez par les mauuais conſeils du Cardinal Mazarin, de¬
claré deſia perturbateur du repos public, & qu’il falloit inſormer de
ſa pernicieuſe conduite. Vn autre ouurit l’auis de prier Monſieur
de venir prendre ſa place; Et tout ce qui regarde le reſpect deu
à ſon rang & à ſa perſonne eſtant receu auec joye dans la Compa¬
gnie, il fut ordonne, que Monſieur ſeroit ſupplie d’entrer au pre¬
mier jour, & beaucoup y adjoûterent pour eſtre temoin de la de¬
liberation, & informeé plainement des deſordres de l’Eſtat.
La Reyne qui l’apprit auſſi-toſt, en pat la le ſoir à Monſieur, apres
beaucoup de marques de colere, contre la procedure du Parle¬
ment, & beaucoup de larmes pour l’attendrir: Elle le preſſa de
dire tout haut qu’il auoit conſenty à la tranſlation des Princes,
luy ayant eſte repreſenté que peut-eſtre la campagne prochaine
on ſeroit forcé de la faire. Et ſur la priere de ſe trouuer au Parle¬
ment, Elle le ſupplia de reſpondre qu’il ne le pouuoit, à cauſa qu’on
y traitoit des choſes contre le bien de l’Eſtat.
Mais ſoit que Monſieur ne fit pas cette reſponſe aux Deputez,
ou qu’eux-meſmes la celaſſent à la Compagnie, on commença
d’opiner. La deliberation dura pluſieurs jours, pendant leſquels
la nouuelle arriua du gain de la bataille de Sommepuy, & de la
priſe de Rhetel.
Le ſiege en auoir duré moins qu’on ne s’eſtoit propoſe dans vne
faiſon ſi mauuaiſe, Et le Mareſchal de Turene à la teſte de l’ar¬
mée d’Eſpagne, attendant plus de reſiſtance de Del Ponty, qui
commandoit dans la Place, auoit marcheé pour la ſecourir en igno¬
rant encore la priſe. Il enuoya le Mar quis de Duras auec vn corps
conſiderable pour reconnoiſtre le Camp. Le Mareſchal Dupleſ¬
ſis luy oppoſa partie des Troupes, & ſuiuant auec le reſte. Le lende¬
, main ſur les huit heures, les armées ſe trouuerent en preſence
obligées d’en venir aux mains, par le peu de diſtance qui eſtoit en¬
 tre-elles; Nous en remportaſmes le ſuccez que chacun ſçait, &
ui par les mieux ſenſez, a eſté pris comme vn coupdu Ciel, at¬
tendu les malheurs dont la France auroit eſté accablée, ſi l’armée
ennemie fut demeurée victorieuſe.
Iamais le Cardinal n’eut vne occaſion plus fauorable pour éta¬