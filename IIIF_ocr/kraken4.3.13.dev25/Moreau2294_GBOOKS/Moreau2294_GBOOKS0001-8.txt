7
le reply, Par le Roy, la Reyne Regente ſa Mere pre¬
ſente,DE GVENEGAvD, & ſeellées du grand Seau
de cire iaune ſur double queuë, Par leſquelles ledit
Seigneur ordonne & veut qu’il ſoit inceſſamment
eſtably vne Chambre de luſtice compoſée de nom¬
bre d’Officiers de ſes Cours Souueraines, auec pou¬
uoir de proceder à’la recherche des exactions, vio¬
 lences & extorſions qui ont eſté commiſes dans les
Prouinces du Royaume, tant en impoſition que le¬
uée de deniers, Taille, Taillon, Subſiſtance, ou au¬
tres de quelque nature qu’ils puiſſent eſtre; comme
auſſi des abus, maluerſations & diſſipations commiſes
en ſes finances, ſelon qu’il eſt plus au long porté par
leſdites Lettres: Concluſions du Procureur General
du Roy, Tout conſideré: LADITE CovR a ordon¬
né & ordonne, Que leſdites Lettres ſeront leües,
publiées, l’Audience tenant, & regiſtrées au Greſſe
d’icelle, pour eſtre executées ſelon leur forme & te¬
neur, & copies d’icelles enuoyées aux Bailliages &
Seneſchauſſées du reſſort, pour y eſtre pareillement
leües, publiées & regiſtrées, ſans prejudicier aux pri¬
uilegiez; & ſuiuant l’Arreſté contenu au regiſtre, que
les deniers qui prouiendront des amendes & con¬
fiſcations, ſuiuant leſdites Lettres, ſeront portez à
l’Eſpargne. F1cT en Parlement le dix-huict Iuillet
mil ſi cens quarente-huit. Signeé, Dv TiLLET.
Collasionné aux originaux par moy Conſeiller
 Secretaire du Roy & de ſes Finances.

