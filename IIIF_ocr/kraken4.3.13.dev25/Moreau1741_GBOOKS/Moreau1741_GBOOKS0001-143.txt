14i
 Seulement vous ſupplierons-nous d’obſeruer, SIRE, que comme votre Pas.
 lemét eſt le plusfort renpart pour defendre voſtre Authorité, & le plus redou¬
table Aduerſaire de ceux qui la veulent vſurper; d’ailleurs qu’il eſt incapable
de reconnoiſtrevn autre Maiſtre que ſon Roy ligitime: Et quandil s’eſt trou..
ué des conſeils aſſez pemicieux, pour entreprendre de changer l’ordre de la
ſucceſſion à la Couronne, ce Parlement s’y eſt oppoſé auec tant de vigueur,
qu’il a pluſtoſt ſouffert qu’on le declaraſt criminel de leze-Majeſté, que de re¬
laſcher quelque choſe de ſa reſiſtance, comme il eſt encore preſt de le ſouffrir
pourvn meſme ſujes- Le Cardinal Maarin n’a rien obmis d’arifices & devio¬
 lences pour abatre cette grande Compagnie.
Ses artifices n’ont pas eſteé des tentations pour la corrompre, ſç̧achant qu’il
n’y euſt pas reiiſſi: Mais les ſiniſtres impreſſions qu’il a données à voſtre Maje¬
té, MADAME, d’vne Compagnie ſi exempte de ſoupço, afin de vous indui¬
re à commander de rudes executions contre les Particuliers, & des traitte¬
mens injurieux contre ceCorps. Et en cela ſa malice & ſa calomnie ont paru
grandes, & ſes artifices bien ſurprenans qu’ils ont perſuadé voſtre Majeſté,
MAD A ME, contre ſes naturelles inclinations à bien faire & à ſauner les
haommes, de traiter ſi eſtrangement le particulier & le general d’vne Com¬
Pagnie, quivous a ſeruie auec tant de ele, & à qui vous auiez donné tant de
part à l’honneur de voſtre bien-veillance..
 Apeine le Cardinal Mazarin a-t’il eſté dans les affaires qu’il a conmmencé
par la proſcription & l’empriſonnement d’vn nombre de Senateuts, pour
fraper vne partie du Corps, & imprimer la terreur dans l’autre. Et certes l’em¬
priſonnement d Preſident Barillon conduit dans vne citadelle hors duoyau¬
me, mort peu de mois apres ſa detention, laiſſant le ſoupçon funeſte d’vnocau¬
ſe violente de ſa fin, qui a efté vne des plus cruelles ations que nous ayons
veués depuis que nous eſprouuons la ty rannie des puiſſans Fauoris, eſtoit bien
capable de faire craindre des courages mediocres. Mais comme il eſt mal-aiſé
de ſouſmettre par cette paſſion vn ſi grand Corps, qui ne craint que de man¬
quer à ſon deuoir, ces exemples de vlolences ne l’ont pas empeſché qu’auec l’a¬
uis des Compagnies Souueraines; voyant le Peuple oppreſſeé par des impoſi¬
tions, des leuées, des taxes, & autres telles vexations, qui ſe commottoient
parvoye de fait ou par la ſeuleauthoriteé des Arreſts du Conſeil, il n’ait pourſa¬
tisfaire aux obligaions de ſa charge pris connoifſance des cauſes de ce deſor¬
dre, & n’en ait aucunement arreſté ls cours. Et nous pouuons dire à voſtre
Majeſté ſans exaggerer, que ſi voſtre Parlement n’euſt interpoſé voſtre Autho.
riteé pour empeſcher ces oppreſſions, le Peuple euſt eſté bien-toſt ou daus l’ina¬
puiſſance ou dans le murmure: Ce premier mal eſt la foibleſfe des Eſtats, & le
dernier eft la diſpoſition aux reuoltes, que les ſages Politiques doiuent toû¬
jours preuenir, ſçachant bien que la patience des hommes eft limité́e, & que
Dieu ne met pas meſme la conſtance des Iuges à toutes eſpreuues. Les ſeruices
que nous auons rendus à voſtre Majeſté, S I RE, en ſoulageant vos Suijets, &
vous remettant en poſſeſſion de vos reuenus, ont empeſché ces accidens; mais
ils ont allume la haine du Cardinal Mazarin contre voſtre Parlement,le voyant
vnobſtacle à ſa yrannie, Et c’eſt le ſujet qui l’a fait recourir à de nouueaux
moyens pour le perdre.
S ij