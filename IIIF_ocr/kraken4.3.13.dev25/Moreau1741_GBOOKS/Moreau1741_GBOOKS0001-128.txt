126
qu’elle ſeroit priſe, ladite Cour y mettroit tel qu’il luy plairoit, & en auroi
l’entiere diſpoſirion, eſtant reſolu de luy obeir abſolument, apres quoy la
Cour feſeroit leuée.
Et auſſi-toſtla Cour leuée leroit venu l’aduis que la Baſtlle ſeroit renduë
à midy, ce qui ſe ſeroit trouué veritable, & en ſeroit ſorty le ſieur du Trem¬
 blay Gouueneur, & vingt-deux ſoldalts, auſquels on auroit donné eſcorte
pour ſorir, & les conduire hors de la ville, & y ſeroit entreé en garmiſon
deux Compagnies de la ville, ſçauoir celle de Meſſieurs Potail, & le Fevre,
& enuiron la meſme heure ſeroit arriué Monſieur le Duc de Beaufort en
cette ville de Paris à cheual, luy troiſieſme, & auroit deſcendu chez les
Prudhommes Eſtuuiſtes.
Dudit iour de releuee.
J ’On auroit tenu la police à l’ordinaire en la Chambre ſainct Louys, &
au Conſeil de la ville, où eſtoient les Princes & Generaux, Meſſieuis
du Parlement, entre leſquels y a aſſiſté Monſieur le Preſident de Meſme,
enſemble les Deputez des autres Compagnies Souueraines, & les Officiers
de la ville; Monſiear le Prince de Conty y auroit propoſe Monſieur de
Bruſſel Conſeiller en la grande Chambre, pour Gouuerneur de la Baſtille,
& le ſieur de Louuier ſon fils pour ſon Lieutenant; & auroit encore prie
 ledit ſieur de Bruſſel d’accepter ledit Gouuemement, à quoy la modeſtis
 dudit ſieur de Bruſſel auroit reſiſté quelque temps; neantmoins ſon zele &
ſa grande affection au ſeruice du Roy luy auroit fait conſentir, pourueu
que la Compagnie le trouuaſt bon.
Le Ieudi14. Ianuier.
 Es Chambres s’eſtans aſſemblées à l’ordinaire, où ſe ſeroient trouuez
L Meſſieurs le Prince de Conty, Ducs d’Elbeuf, & de Longueuille: &
Monſieur de Conty ayant fait recit du choix qu’il auoit fatſous l’aueu de
la Compagnie de Monſieur Bruſſel pour Gouuerneur de la baſtille, & du
ſieur de Louuier ſon fils pourt ſon Lieutenant, la Cour l’auroit tres-hum¬
blement remercie & approuue cechoix vniuerſellement, apres quoy lcdit
ſieur de Bruſſel auroit reudu graces audit ſieur Prince de Conty, & à toute
la compagnie; & auec des paroles pleines de nodeſtie & de ferueur tout
enſemble, auroit donne des aſſeurances certaines de ſa fidelite & affection,
& zele de luy & de ſon fils, au veritable ſeruice du Rov, dont la Cour par
la bouche de Monſieur le premier Preſident luy auroit dit qu’elle n’en auoit
iamais douté.
Apres quoy il ſe ſeroit parlé de la taxe qui auroit eſté faite aux ſoldars,
ſçauoir à chaque caualier quarante ſols, & à chacun homme de pied dix ſols.,
En ſuitte Monſieur le Duc de Beaufort auroit preſenté ſa Requeſte à la
Cour, afin d’eſtre receu à ſe purger & iuſtifier de l’accuſation contreluy in¬
tentée par le Cardinad Mazarin, d’auoir conſpiré contre ſa perſonne & ſa