15
aoaditlon, ur lefquelles ily auoit quelque ſoubçon pout s’en aſſeurer, ou
leur donner des gardes; ce qui auroit eſfté rejetté, & iugé qu’il n’eſtoit pas à
propos de prendre d’autres aſſeutances, que la parole à laquelle tout homme de
condition & dhonneur ne peut manquer ſans infamie; mais que pour euiter
aux ſurpriſes qui pourroient eſtre faites par les perſonnes du commua, &d’as¬
rres qui preſſoient pour auoir des paſſeports, il falloit eſtablir vne Chambre
particuliere à laquelle s’addreſſeroient ceux qui pour cauſe legitime voudroiẽt
ſortir & s’en aller; ce qui auroit eſté arreſté, à coudition qu’en vertu des paſ¬
ſeports aucun ne ſertiroit ſinon par les portes ſainct lacques & ſainct Denys.
Et Meſſieurs le Meuſnier, Bitault........ auroit eſté commis par la Cour pour
deliurer leſdits paſſeports auec connoiſſance de cauſe.
Ce meſme iour la Cour ayant examiné la Requeſte preſentée par les habitans
de la ville d’Amiens, pour eſtre conſeruez dans les anciens priuileges à eux
oCtroyez de nommer & eſlire vn ’remier ( ou Maire )J & des Eſcheuins en leur¬
dire ville, au preiudice deſquels & en vertu d’Arreſt du Conſeil, leſdits Pre.
raier & Eſcheuins depuis quelques anaées eſtoient faits ſans appeller leſdits
habitans, pour auoir leurs ſuffcages, ſe plaignans leſdits habitans que ceux qui
eſtoient à preſent en charge n’y auoient eſté mis que par vne lettre de cachet,
ny confirmez que par vn Arret du Conſeil du mois de Decembre denier, qui
eſt vn abus & vne entrepriſe contre les priuileges de toutes les villes de France,
& particulierement de celle d’Amiens: Et ſur ce deliberé, ladite Cour auoit¬
ordonné que l’Edit de Reſtabliſſement de la ville d’Amiens du mois de No¬.
uembre mil ſix cens nonanteſept verifié́ en Patlement touchant l’eſlection &
nomination deſdits Premier & Eſcheuins, ſera executé en ſa forme & teneur,
& qu’il ſera procedé à nouuelle eſlection pour la preſente année en la forme &
 maniere accouſtumée: Enjoint au Lieutenant General de tenir la main àce
qu’elle ſoit bien & deuëment faite, de conſeruer leſlits habitans en leurs pri¬
uileges: faiſant ladite Cour inhibitions & deffenſes aux pretendus Premier&
Eſcheuins nomez par ladite Lettre de cachet, de s’immiſcer en la fonction
deſdites charges, à peine defaux, confiſcation de corps & biens. Ce fait la
Cour ſe ſeroit leuée.
Adadition. Meſſieurs les Maiſtres-des Requeſtes ayan receu ordre de ſe rendre
au Conſeil prez la perſonne de Monſieur le Chncelier, & deliberé ce qu’ils
auoient aà taire, arreſterent que ceux qui ſont de ſeruice anx Requeſtes de l’Ho¬
ſtel ne doiuent point ſortir de Paris; Et que ceux qui ne ſont plus en quartier
n’y peuuent eſtre obligez: mais qu’à l’eſgard de ceux qui ſont de quartier au
Conſeil, leſquels ae peuuent ſe diſpenſer d’l’er y faire la fonction de leurs
charges quand ils ſont man dez parMonſieur le Chancelier, ils deuoient de¬
mander paſſeport du Parlement, ce qui fut fait; ces Meſſieurs aſſeurant la
Cour qu’eſtant du Corps du Parlement, les autres demeureront pour aſſiſter
& prendre leurs places à tontes les deliberations qui s’y feront, & que ceux qui
ſortiront contribueront & tiendronat bien fait tout ce qui ſera arreſte par ceux
qui dereureront à Paris: En cela ils obeyrent aux ordres qui leur auoit eſte
enuoyeé: mais ayant demande paſſeport, il leur fut refuſe, auſſi bien qu’il
l’auoit eſte aux Conſeillers du grand Conſeil; ſi bien qu’ils demeurerent,,
 
T ij