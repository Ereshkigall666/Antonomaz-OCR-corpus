grand eſprit dont il ſe vantoit tant; qu’il ne recognoiſſoit autre choſe ſi.¬.
non la maniere d’agir d’vn facteur d’vn Marchand de Lyon accouſtumé à
tout prendre & ne rien rendre;Que l’aduis oauert de confiſquer les biens
des preſteurs eſtoit fondé dans l’Ordonnance, Que l’vſure des preſteurs
eſtoit telle, que Meſſieurs des Comptes leur auoit fait cognoiſtre que de
cent le Roy perdoit en remiſe cinquante-neuf & demy ſur les tailles; ſç̧a¬
uoir premierement vingt-cinqpour l’artiele de remiſe pour les frais de re¬
 couurement, & quinze pour cét ſur les trois quarts reſtans qui font en trois
ans trente quatre & demy, & a dit, en regardant le banc de Meſſieurs les.
Preſidens au Mortier, vis aà vis deſquels il eſftoit, qu’il voyoit des Meſſieurs
qui pourroient encore mieux expliquer ce deſtail que luy, parce qu’ils
eſtoient dans les preſts, & finit, ſe mettant de l’aduis de M Meſnardeau, y
adiouſtant la commiſſion d’informer contre les preſteurs; & parce que
lheure ſonnée M. le premier Preſident s’eſt leue, & a remis la deſiberation
au Mercredy, à cauſe qu’il eſt feſte demain;, & Mardy l’on croit que c’eſt
 pour donner temps au Conſeil de regler les affaires auec tous les Traictas,
& d’en enuoyer vne Declaration au Parlement.
Du Mercredy vingt-neufieſme uillet.
E iour ſur les ſept à huict heures du matin, M. de Rhodes grand Mai¬
Aſtre des Ceremonies eſt entre en la Grande Chambre; & ayant pris à̀
l’ordinaire ſa place au Dureau, il a dit, Que le Roy luy auoit commande de
venir inuiter la Cour de la part de ſa Mjeſté de ſe trouuer ce iourd’huy en¬
tre huit & neuf en Corps de Cour auec les robes rouges à Noſtre- Dame
pour aſſiſter au Te Deu ordonne par ſa Mjeſteé en action de graces à Dieu
de la priſe de Tortoſe, auquel leurs Majeſtez aſſiſteroient, & il s’eſt retire. Ce
fait M. le premier Preſident a dit à deux de Meſſieurs de la grande Cham¬
bre, d’aller porter cér ordre par les Chambres; & peu de temps auant huict
heures Meſſieurs des Enqueſtes ſont venus prendre leurs places; & eſtãs tous
aſſis, M Perrot Preſident aux Enqueſtes, quis’eſt trouué ancien deſdits Pre¬
ſidens, a pris la parole, & à dit à Monſieur le premier Preſident, que Meſ¬
fieurs des Enqueſtes le prioient d’acheuer la deliberation commenće. Sur¬
quoy M. le premier Preſident a dit, que la Cour ayant ordre de ſe trouuer
entre huict & neuf à̀ Noſtre Dame, il n’y auoit pas de temps d’acheuer la
deliberation: A quoy Monſieur Perrot a repliqué, qu’au moins Meſſieurs
le prioient de continuer l’Aſſemblée l’apreſdinée. Monſieur le Preſident de
Meſmes a replique, que quand la Cour ceſſe le matin auant l’heure ordinai¬
re, elle n’entre iamais l’apreſdinée, qu’il croyoit eſtre à propos de mander le
Procureur General, pour ſçauoir s’il auoit eu l’heure de la Reyne pour en¬
tendre les Rmonftrances de la Cour.Ce qu’ayant efté approuué, le Procu¬
reur General a eſté́ mandeé, qui a dit, qu’il n’auoit encores pû auoir l’heure.
Surquoy Monſieur le premier Preſident du conſentemẽt de la Compagnie
luy a dit, de prendre auiourd’huy le iour & l’heure, & d’en aduertir la Cour
demain,