8
jamais perſuadé qu’il eſleuaſt en ſa maiſon vn petit
ſerpent, qui deuſt vn jour enflé du venin de la plus
noire ingratitude du monde, s’eſlcuer auec tant de
fougue & de rage contre ſon bien-faicteur, mais¬
tant ileſt vray, que le ſang ne peut mentir, cét infi¬
delle n’a pu s’empeſcher de témoigner l’inclination
qu’il tient de ſa maudite race, en faiſant vanité de
trauailler magnifiquement à la ſupplentation de
celuy qui luy a donné du pain. Certainement il
ſembleroit eſtre aucunement excuſable, tandis que
ſon jeune eſprit ébloüy du faux brillant d’vne Fa¬
ueur eſtrangere, le faiſoit courir apres le phantoſ¬
me d’vne chimeriquel fortune, & qu’vne fotte poli¬
tique, luy perſuadoit qu’il falloit s’emporter ou¬
trageuſement contre ſon ancien Patron, pour capti¬
uer les bonnes graces du nouueau. Le temps deſor¬
mais le deuroit auoir rendu ſage il deuroit eſtre deſa¬
buſé, mais non, ſon ambition le pouſſe toujours à
S’acrocher ailleurs & aà quelque haute puiſſance, &
quoy qu’il en ait eſté ouuellement rebutté, il croit
quele ſeul moyen d’eſtre le bien venu & en faueut,
c’eſt de perſeuerer toujours dans l’infame train de
ſes extrauagantes inuectiues. Il ſe figure, SlRE,
de pouuoir auec les imaginaires charmes de ſon ca¬
quet, ſi bien enchanter Voſtre Majeſté, & tout ſon
Conſeil, qu’il n’y aura plus d’oreille pour les juſtes
pleintes de tant d’innocens, que ſes confraires font
egorger