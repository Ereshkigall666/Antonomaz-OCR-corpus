s3
à ceux qui les diſtribuënt, le peuple le vëut ainfi, quel re¬
mede y apporterez-vous?
L’autre motif qui oblige les Autheurs deſcrire de la ſortë
c’eſt l’intereſt du gaiu & de la vie, & comm vn homme eſt
aſſés blaſmable qui ne cherche pas les moyens de ſubſiſter,
celuy la au cõtraire eſt loüiable qui s’ocuppe pour l’entrete¬
nir, vne leger mediſance parmy meſme les gens d’honneur
eſtant vn moindre mal que l’indigence & la neceſſité́, i’ay
connu vn excellent grauer qui ayant fait vn tres beau Cru¬
cifix, le dedia à vn homme de condition qui en reconneſ¬
ſance luy donna ſeulement dix piſtolles. Le graueur enco¬
lere d’vne ſi petite recompence s’auiſa quelque temps apres
de luy grauer vn diasble, & luy preſenter encore:Le Sei¬
gneur rauy de la beautez de cette figure qui neantmoins
repreſentoit vne choſe fort laide, luy donna la moitié da¬
nantage qu’il auoit faict ponr le Crucifix. Dittes moy ie
vous prie ne deuoit il pas luy grauer touſiours des demons
puis qu’il en eſtoitſi bien recompenſé. De meſme que ce
peintre qui ne depaignoit iamais que des chats à vne dame,
parce qu’elle les aymoit parfaittement, & qu’il en eſtoit
fort bien ſarisfaict. On ne donne rien des bonnes pieces
aux Autheurs, ne trouueés pas eſtrange s’il en font qui ne
leſontpas.
Mais vous, Monſieur, qui leur faittes la chaſſe eſtes vous
de ces Satyres, dont parle l’hiſtoire qui deuoroient les
hommes, ou bien de ceux dont S. Hieroſme faict recit
dans la vie du grand Paul premier Hermite, qui conuer¬
ſoient auec les faunes, qui habitoient dedans les bois, & .
qui adoroient vne diuinités: Quel parti teneés vous! adorés La¬
vous le Dieu de Mazarin, où da Deeſſe de Themis. Pour 
moy ie croy que le diable de ce graueur qui valoit vingt
piſtolés à maintenant beaucoup d’adorateurs, & peut eſfre
eſtes vous hommes à luy offrir de l’encens comme les au¬
tres, nous n’en doutons aucunement. Par ainſi ne les blaſ¬
més point de ce que vous pratiqués vous meſme.
FIN.
