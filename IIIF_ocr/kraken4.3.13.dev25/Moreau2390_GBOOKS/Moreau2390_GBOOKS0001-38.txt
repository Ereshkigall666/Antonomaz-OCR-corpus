tée contre leur liberté, & que i’executay heu¬!
reuſement contre les ſentimens de tout le mon¬
de, & auec la ſatisfaction generalle des Pari¬
ſiens qui triomphoient d’entendre l’empriſon¬
nement de celuy que i’auois fait paſfer ſecre
tement dans leur eſprit, pour l’vnique autheur
de la cherté, par l’empeſchement du tranſport
des bleds.
Le Parlement eſt bien compoſeé de beaucoup
de bonnes teſtes: mais ie les deffie tous tant
qu’ils ſont, de gouuerner plus iudicieuſemenrt,
& de pouſſer plus vigoureuſementvne intrigue;
pourquoy eſt-ce donc qu’il s’en prend à m’a
conduite, puis qu’elle eſt ſi prudente?pourquoy
trouuent ils tant à̀ redire dans mes entrepriſes
puis que ie les ſç̧ay ſi fortement eſtablir à mon
aduantage. l’aduoue bien que ie fis vn faux pas
dans ma conduite, que de ne m’aſſeurer pas des
Duc de Bouillon & Mareſchal de Thurenne,
par la iuſte apprehenſion que ie deuois auoir
que leurs intereſts ſeroient pour les ierterdans
les partis des meſcontens, & que les troubles de
Guienne leur pourroit ouurir vne porte pour
entrer auec ſes peuples oppreſſez dans le nom¬
bre des demandans: Mais outre que tou¬
res les preuoyances ſont impoſſibles, ie m’e¬
ſtois encor aſſez raiſonnablement imagineé́,
que ſi la peur d’encourir la haine publique en
