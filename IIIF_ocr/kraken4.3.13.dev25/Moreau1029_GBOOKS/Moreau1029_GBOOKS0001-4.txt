vaincre les courages lesplus reſolus, & que
nous ne ſommes iamais plus foibles que
lors que nous combatons contre des obiets
 qui nous flatent, & qui prennent le party
de nos ſens. Dauid ce grand Prince qui
eſtoit ſelon le cœur de Dieu, fut touſiours
ſage, tandis qu’il eut Saul pour ennemi, &
qu’il apprehendoit à tous momens vn Mo¬
narque qui luy pouuoit oſter la vie, & qui
le perſecutoit en tous lienx: mais deſlors
qu’il fut paiſible poſſeſſeur du Royanme
d’Iſrael, qu’il eut le ſceptre en main & la
Couronne ſur la teſte, il deuint amoureux
de Bethſabeé, & luy rauit l’honneur, fit
tuer Vrie ſon mari, fut cauſe que l’armeée
d’Iſraël fut miſe en déroute par les Phi¬
liſtins, que l’Arche d’Alliance fut priſe des
ennemis, & le nom de Dieu blaſphemé́.
 Ie veux conclure par laà, grand Prince, que
les honneurs que i’ay receu en France, &
que ie ne meritois aucunement, m’ont
precipité dans vn aueuglement eſtrange,
 & m’ayant oſté la connoiſſance de moy¬
meſme, m’ont faict connoiſtre mal-heu¬
 reuſement aà̀ tout le monde. En effect,
B