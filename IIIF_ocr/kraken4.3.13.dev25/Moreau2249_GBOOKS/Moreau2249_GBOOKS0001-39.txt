faut que l’effet eeſſe, & que la tranquilite vienne, puis que
le vent ne dure plus.
Voila les comparaiſons qu’on fait contre vos-entrepri¬
ſes. Si l’on prend les armes pour vous combattre ce n’eſt
que par impatience, vous ne pouuez manquer, dit-on, de
vous ruiner de vous- meſmes ſi l’on vous en vouloit donner le
loiſir. Et de vray, quand il n’y auroit contre vous que les vœux
de toute larance, auez vous aſſez de ſoldats pour y reſiſtert
Si Moyſe autresfois gagna des victoires par ſes prieres,
croyez vous qu’on ne puiſſe encor vaincre de la meſme fa¬
çon? ie veux queſes ſouſpirs perçaſſent le Ciel auee plus d’ef¬
icace que ne font les noſtres, ſi n’auoit-il toutesfois que la
voix d’vn homme, & celle du peuple eſt la voix de Dieu.
Cette legion Chreſtienne que les Romains nommoient la
legion foudroyante, n’eſt-elle par encor parmy nous, & n’en
craignez-vous point les efforts ?
Rentrez, rentrez, Monſieur, en vous-meſme d’ò vo¬
ſtre paſſion vous a ſorty. Conſultez les Oracles de cette rai¬
ſon que vous auez meſpriſée, & reprenez cet eſprit de ſageſſe
& de generoſité que vous auez abandonné. Vous verrez
que vos deſſeins ſont des monſtres qui doiuent mourir auſſi¬
toſt que néz. Vous- meſmes vous condamnerez ces enfante¬
mens illegitimes, & les fruits horribles qui ne naiſſent que
des accouplemens déreglez, des puiſſantes brutales, & des
facultez de la raiſon. Vous-meſmes vous ſerez faſché de
l’empire que vosſens ont prisſur voſtre eſprit, & vous ren¬
drez aà cét efprit l’empire qu’il doit auoir ſur ſes ſens.
Pour moy, ſi l’armaitié que ie vous ay iureée, qui n’oſt point
mercenaire, qui n’eſt point aueugle, qui ne flatte non plus
qu’elle trahiſt, me peut donner la liberté de vous dire tout
ce que ie penſe, & de vous le dire dans des termes dignes de
ſa vertu, & de la force qu’elle luy donne; Ie vous feray vne
eſpece de commandement, & ie vous diray, reuenez; ne
demeurez plus dans l’obſtination ny dans la deſobeï̈ſſance,
voſtre Prince vos deigne appeller, ne faite poinle ſourd à ſa
voix. Venez auec nous admirer ce Soleil qui dans ſa naiſ¬