-ame rebelle, & non pas vn eſprit genereux com me eſt le vo¬
ſtre, pour entreprendre ce que vous ſemblez au oir entrepris.
Nous ſç̧auons bien, monſieur, qu’il y a des mouuemens qui
ſont hors de noſtre puiſſance. Il n’eſt pas aiſé de reſiſter aux
premieres impetueuſes ſaillies qui nous tirent de noſtre rai¬
ſon; mais apres que ce coup de vent eſt paſſé́, il faut rentret
dedans la bonace, & n’excicet pas nous-meſmes des orages
artificieux & pernicieux, par leſquels nous pourrions perir.
Si vous quittez les armes que vous auez priſes, il y a encores
lieu de pardon, & il eſt encor temps de ſe repentir. Vn ge¬
nereux regret de voſtre faute vous en fait obtenir la grace, &
chacunprendra plaiſir à tout rejettor, ſur l’inuincible violen¬
ce d’vne premiere & d’vne imprudente chaleur.
Laiſſez donc la, Monſieur, tout cet attirail de colere ces ſol¬
dats, ces canons, & tous ces preparatifs inhumains, de ſang.
de carnage, & d’horreur. Nous allons entrer au Printemps,
la ſaiſon eſt plus belle à cueillir des fleurs, qu’à porter des
armes. Ne me dites point qu’on eueille des lauriers à la guer¬
re, ils ſont verts, Monſieur, en toutre ſaiſon; mais ſi nous laiſ¬
ſons eſtrir les roſes & les œillets, nous ne les reuerrons
qu’vn autre année; & puis à dire la verité, en cet incommo¬
de exercice, on prendbien ſouuent les cypres pour des lau¬
ciers, & l’on trouue eacores bien moins de triomphes que
de funerailles. Si vous voulez toutefois vaincre & triom.¬
pher, faites vn choix digne de vous, pour vos victoires &
pour vos triomphes. N’auons nous pas aſſez d’ennemis ſans
nous faire la guerre les vns aux autres, & ſi voſtre courage de¬
mande vn noble eiercice, en peut-il trouuer de plus beau
qu de ſeruirſon Roy & ſa Patrie, & d’humilier l’audace de
nos ennemis. Vous auez deſia fait de ſi belles choſes, nous
auons ſi bien chanté vos iuſtes exploits; eſtes vous las de nos
applaudiſſemens, & trouuerez-vous plus douces nos repro¬
ches? ſeriez vous de l’humeur chagrigne de cette ridicule
diuinité qui ne vouloit pas receuoir des louanges de ceux
qi l’adoroient, & qui n’en demandoitque des iniures. Deſis
l’on commence à vous condamner, tout le monde murmuſ