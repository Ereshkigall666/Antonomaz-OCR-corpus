3o0
defendrc, & ſe battre comme des lyons apres auoir tremblé́
comme des poules. Il arriuc le meſinme changement aux te¬
meraires, comme ils ſont hors du courage & de la generoſité,
lcur feinte valeur ne manque pas de deſcouurir bien toſt ſa
foibleſſe, & de deuenir tout aà̀ coup laſches apres auoir paru
urieux. Vn dec ces impetueux eſtour dis qui eſtoit à la guerre
ſous la conduite dc Phocion, ayant quitté ſon rang en im¬
prudent, pour aller ſcul charger les cnncmis en tc merai¬
re, manquant dans le beſoin du feu qui l’auoit pouſſe, ne
peuſt ſe reſoudre d’attenlre vn ſeul ennemy qui venoit à̀ luy
pour lc combatre. Il s’enfuit, & ſe vint cacher dans ſon rang
où̀ il receut ce hontcux reproche de la bouche de ſon general;
Ieune eſtourdy,n’as-tu point de honte d’auoir ainſi deux fois
abandonné ton rang, l’vne quand tu as ſorty de ccluy où t’a¬
uoit mis ton Capitaine, & l’autre quand tu as abandonné ce¬
luy ouù̀ tu t’eſtois mis toy meſme.
C’eſt de cette ſorte que les remeraires s’eſbranlent quand
on leur reſiſte. L’image du peril les effraye quand ils ſont de¬
dans, & comme ils ſe trouuent hors des limites du courage,
& qu’ils manquent de cette grande fermeté d’ame, qui donne
meſme aux vaincus la gloire de mourir ſans eſtre eſpouuen¬
tez, leur audace indiſcrette ſuccombe ſous la reſiſtance:
Tout leur feu qui n’eſtoit qu’vn feu artificiel s’eſteint; vn
horrible glace le ſurmonte, & l’on voit, enfin, de vrais
laſches en ces faux genereux.
Si doncques, Monſieur, il faut que ie nomme vos deſſeins
temeraires, il faut auſſi que ie les nomme malheureux. Il no
manqueront pas de vous abandonner ſi vous ne les aban¬
donnez le premier, & le feu qui vous brule à preſent ne
vous eſchaufera pas meſmes quand vous aurez le plus beſoin
deſon ardeur. Ce ſont les grands perils où l’on trouue la
plus grande gloire, ie l’aduouë; Mais encor, cette grandeur
a-t’elle de certaines bornes, & le courage le plus haut reco¬
gnoiſt quelques dangers qu’il ne veut point s’efforcer de
vaincre parce qu’il voit blen qu’il y a de l’impoſſibilité à y
reuſſir, & qu’on feroit voir plus de foibleſſe que de cœur à