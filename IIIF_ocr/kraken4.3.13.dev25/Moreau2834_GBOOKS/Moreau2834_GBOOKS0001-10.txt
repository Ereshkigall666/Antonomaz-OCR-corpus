s3
Charles VI. pour n’auoir pas eſte mis hors de
tutelle auant le temps de vingt-cinqans, ainſi
qu’il s’eſtoit fait autrefois quand les afſaires le
requeroit pour le bien de la Couronne.
Neantmoins s’il eſt queſtion de conſiderer
en cecy la maniere que les François ont touſ¬
jours tenuë en des rencontres de cette impor¬
tance, il ſe trouuera qu’ils ont continuellement
obſerué́vn meilleur ordre que pas vne de tou¬
tes les autres nations de la terre:car nos ance¬
ſtres connoiſſans bien que nous n’eſtions pas
en eſtat de nous laiſſer aſſuiettir à pas vn l’rince
eſtranger: & d’vn aurre coſté ayant parfaite¬
ment bien reconnu les grands mal heurs qui
peuuent arriuer dans vn Eſtat, lors qu’on les
fait tuteurs de nos Roys. Nos maiſtres Legiſla¬
teurs les ont voulu abſolument forclore de la
ſucceſſion de la Couronne, par la loy Salique,
& par conſequent de la tutelle de nos Souue¬
rains, par des raiſons tres-importantes à cette
Monarchie.
Et c’eſt pour cela qu’ils ont voulu pareille¬
ment auſſi que ſi toſt qu’vn Roy vie ndroit à
deceder, qu’on aſſemblaſt les trois Eſtats du
Royaume afin d’ordonner de toutes les choſes
qui ſeront neceſſaires à faire pour l’vilité pu¬
blique. Dauantage, ſuiuant les loix naturelles,
& les Ciuiles, tant Grecques que Romaines,
toutes