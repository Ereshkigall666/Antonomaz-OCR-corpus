propoſitions qui ont eſté preſentées à ſa Majeſté,
comme n’eſtans pas raiſonnables, & comme ſi elles
auoient eſté contre ſon aduis, il fait enſuite courir
des bruits, qu’il y a diuiſion entre luy & l’armée, il
fait donneraduis au Roy, qu’vne partie de l’armée le
veut enleuer de ſa maiſon d’Hoptoncourt, pour
 le mener au chaſteau de Vvintſort & peut-eſtre plus
loing, il fait dire qu’il ſeroit hors de ſon pouuoir de
rendre ſeruice à̀ ſa Majeſté, ſi on le tiroit du chaſteau
d’Hoptoncourt, ce qui fait que le Roy qui eſti¬
moit que Cromvel luy eſtoit veritablementacquis,
reſpond qu’il s’en feroit pluſtoſt tirer par les eſpau¬
les que d’en ſortir, il fait ſemer d’autres bruits que
eeux de l’armée quiauoient deſſein d’enleuer le Roy
menaçoient de l’emmener par violence, & que meſ¬
mes aucuns ſe vantoient de le poignarder, s’il refu¬
ſoir de marcher volontairement, ou d’obeyr à leurs
ordres.
Quoy que les Roys ſoient les Images de la Di¬
uinité, ils ne peuuent pas démeſler les artifices de
ceux qui les approchent, ny ſe garantir des paſſions
qui nous inquietent, comme les oingts du Seigneur
ils ſont en dignité au deſſus des hommes mais com¬
me faiſant partie des hommes, ils naiſſent, viuent,
& meurent auec les tenebres de l’eſprit, les foibleſſes
de la nature, & les afflictions de la fortune. Le Roy
eſtimoit que ceux en qui il auoit confiance, agiſ¬
ſoient auec autant de ſinceriteé dans le cœur qu’il en
paroiſſoit ſur leurs leures, & il s’effraya voyant des
menaces que l’on faiſoit courir qu’on le vouloie
 eoarn1.
