
I3.
ſeroirt fait Conneſtable, & qu’il ſeroit mis en poſ¬
ſeſſion de la tour de Londres, le traitté fut executé,
les ſoldats de la ville poſerent les armes, & ſe retire¬
rent chez eux, le General Fairfax prit poſſeſſion des
forts & de la tour de Londres, auec ſon armée il
entra dans la ville, & alla iuſques dans le Parlement,
où il fit deux choſes, l’vne fut de reſtablir ceux de
ſon party qui auoient eſté contraints de quitter le
Parlement, l’autre fut d’oſter du Parlement, ceux qui.
luy eſtoient ſuſpects, il en oſtaſept de la maiſon des
Seigneurs, & vnze de la maiſon des Communes.
 Vne diſſimulation ſeroit imparfaite, & notam¬
ment en la politique ſi elle n’eſtoit commencée, &
continuée auec toutes les oouleurs qui peuuent la
faire paſſer pour vn pourtrait de verité & de bonne
foy, les Independants n’obmirent rien de toutes les
choſes, qui en apparence pouuoit fauoriſer, & re¬
ſtablir le Roy, ny rien de toutes les actions quien
effet pourroient ſeruirà le perdre entierement.
Le Roy eſtoit gardé parvne partie de l’armée qui
le menoit de place en place, & de ville en ville, qui
luy donnoit plus de liberté que jamais, qui luy fai¬
ſoit quantité d’offres & de ſouſmiſſions, & qui le
conduiſit auec aſſez d’honneur en ſa maiſon Royale
d’Hoptoncourt, qui n’eſt qu’à douze milles de Lon¬
dres, où toutes perſonnes pouuoient le voir, & luy
parler, tant en preſence de monde qu’en ſecret. 
eſtoit traitté de ſorte, qu’il pouuoit eſtre pluſtoſt
conſideré pour vn Roy libre, que pour vn ennemy
priſonnier, leslndependants amuſoientainſi le Roy,
B ij