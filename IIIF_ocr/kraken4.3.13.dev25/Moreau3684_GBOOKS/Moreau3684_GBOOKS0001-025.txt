r4s
 le Parlement, & le peuple durant qu’ils diſpoſoient
le tout dans Londres, & dans toutes les Prouinces
pour ſe rendre les maiſtres, & tirer à eux ſeuls le gou¬
uernement de l’Eſtat.
Les deſſeins eſclatent ſelon le ſuccez des entrepri¬
ſes, les Independants s’eſtant enfin rendus les mai¬
ſtres, & ayant le Parlement à̀ leur deuotion, firent
connoiſtre que leur deſſein n’auoit point eſté de re¬
¬ ſtablir le Roy, ils firent dreſſer de nouuelles propro¬
ſiuions par les deux Chambres, afin de les preſenter
au Roy, ces propoſitions eſtoient contraires au Con¬
uenant qui auoit eſté fait entre les deux Royaumes,
auſſi n’y ioignit-on pas le conſentement des Depu¬
tez d’Eſcoſſe, le Roy refuſa de ſigner ces propoſi¬
tions qui auroient eſté hõ̃teuſes à l’authorité Royal¬
le, & dommageables au peuple.
 Ceux qui ambitionnont vn throſne, n’eſpargnent
rien pour ſe faire des degrez de tout afin d’y monter,
l’on s’y fait eſgalement des marches par la ruſ & pa
les armes, le Lieutenant general Cromvel qui de¬
puis long-temps meditoit d’acheuer la ruine duRoy,
feignit qu’il cherchoit de tout ſon cœur les occa¬
fions de le ſeruir, il luy en rendit pluſieurs teſmoi¬
gnages par des paroles, il les fit confirmer par les
diſcours de ceux à qui le Roy adiouſtoit creance, le.
Roy quieſtoit vertueux n’auoit rien à l’eſpreuue de
la fraude, & de la corruption de ceux qui l’entre¬
prenoient.
Les premieres aſfeurances que Cromvrel donne
& fait donner auRoy, ſont qu’il n’approuue pas les
3
