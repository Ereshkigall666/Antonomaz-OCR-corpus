1o4
tres-heureuſe, il a témoigné toutes ces parties dans
les rencontres. Il connoiſſoit parfaittement les Loix
de ſa Religion & celles de ſes Eſtats: Il ny auoit per¬
ſonne qui euſt le ſtile plus eloquent, il eſtoit auſſi li¬
beral & genereux, qui ſont les vertus vraiement Roya¬
les.Que ſi l’on peut donner quelque reproche à ſa me.
moire, c’eſt d’auoir eu trop de bonté & de confiance
aux ſentimens d’autruy, qu’il preferoit au ſien pro¬
pre, l’vne & l’autre de ces choſes ayant cauſé́ ſa rui¬
ne; Son execution de mort a eſté l’an vingt-cin¬
quiéme de ſon regne.
Apres l’execution du Roy, la difference des ſenti¬
mens d’entre le Parlement d’Angleterre, & le Royau¬
me d’Eſcoſſe deuint toute publique; car auſſi-toſt
l’execution de mort, le Parlement d’Angleterre fit
crier liberté par les ſoldats, quoy qu’au meſme
temps pluſieurs ſoldats euſſent rompus leurs mouſ¬
quets & leurs piques; Et deux iours apres il fit pu¬
blier la deffenſe de proclamer aucune perſonne pour
Roy d’Angleterre & d’Irlande, & des Seigneuries en
dependants; mais auſſi- toſt que le Courrier qui ap¬
portoit les nouuelles dela mort du Roy fut arriué́à
Edimbourg, le Parlement d’Eſcoſſe, & le Coœps de
la Ville proteſterent contre cette mort violente, &
le lendemain matin ils firent proclamer Charles II.
Roy d’Eſcoſſe: la proclamation fut faite à la Croix au
milieu du marche, les cloches ſonné́es, & les crys
faits ſelon les ſolemnitez qui s’obſeruent en cette
occaſion.
Les Independans quiauoient fait executer le Roy,
pour