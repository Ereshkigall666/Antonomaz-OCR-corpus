1
 4¬
15
nelle donnoit ſouuent le nom de ſes enfans aux
factieux, auſſi bien qu’aux fideles, & qui teſmoi¬
guoit faire beaucoup plus d’eſtime du reſpect par
lamour, que de lacrainte par la haïne.
 Il eſprouua en la bataille de Neſby, que le meil¬
leur ſuccez n’eſt pas touſiours du party le plus iu¬
ſte, ſes troupes y furent entierement défaites, il
o ne trouua de ſalut qu’en ſa retraitte: Il ſe retira
dans la ville d’Oxfofd, où il tenoit ſa Cour depuis
le temps qu’il eſtoit ſorty de Londres. Les Parle¬
mentaires pourſuiuant leurs aduantages, le firent
inueſtir dans Oxford, le Roy ne voulant pas tom¬
ber entre leurs mains ſe traueſtit, & comme par¬
ticulier il ſortit ſecretrement de la ville, il alla de¬
uant celle de Nyouuarque qui eſtoit encore de
ſon Party, & que les Anglois & Eſcoſſois tenoient
aſſiegée. Il ſe rendit aux Eſcoſſois croyant trou¬
uer en eux plus d’aſſeurance, de fidelit́, & d’af¬
fection, qu’il n’en eſperoit des Parlementaires
Anglois, mais celuy qui eſt dans le mal-heur ſe
trompe en tous ſes Conſeils. Le Roy ne fut pas
pluſtoſt au pouuoir de l’Armée d’Eſcoſſe, qu’on
luy demanda qu’il enuoyaſt au Gouuerneur de
Nyouuarque vn commandement expres de ren¬
dre la ville, ſa perſonne eſtant en la diſpoſrtion
de l’Armée ennemie, il deliura ſon ordre pour le
Gouuerneur, qui en obeiſſant rendit la place.
 L’Armée s’eſtant ſaiſie de Nyouuarque, & y
ayant laiſſé garniſon, les Eſcoſſois prirent leur