35
le Royaume d’Angleterre n’a iamais eſté electif mais
hereditaire, il y a plus de mil ans que pas vn de mes
predeceſſeurs n’a poſſedé la Couronne par élection, ils
y ſont tous venus par ſucceſſion, partant apprenez à
mieux expliquer les hiſtoires, & me faites ſcauoir de
quelle authorité ie ſuis appellé icy: ne me dites pas que
C’eſt de l’authorité du peuple ſous pretexte de leur li¬
berté, elle m’eſt plus recommandée, & ie la cheris plus
que ne fait aucun de vous qui eſtes venus icy pour eſtre
mes Iuges, i’ay cette liberté bien auant dans mon
cœur, & vous ne l’auez que ſur les levres, ce n’eſtpas
aſſez de vous ſeruir de l’authorité du peuple pour
auoir pretexte d’eſtablirvne liberté publique;faite moy
voir qui vous a donné le pouuoir de me faire aſſeoir icy
deuant vous, & ie reſpondray, autrement ie ne puis
pas reſpondre.
 Le reſident. Monſieur, encore que vous ne vouliez
pas reconnoiſtre l’authorité de la Cour, elle ne laiſſe¬
ra pas de proceder contre vous, vne perſonne en l’e¬
ſtat où vous eſtes, ne peut pas reuoquer en doute le
pouuoir de la Cour, tout le monde a trop de connoiſ¬
fance de quelle ſorte vous auez gouuerné & meſna¬
gé la foy publique qui repoſoit en voſtre perſonne.
 Le Roy. Monſtrant le Lieutenant Colonel Cobbet
dit. Voicy vn Gentilhomme, demandez luy s’il ne m’a
pas ameneé par force, ie ne viens pas icy pour me ſou¬
mettre aà cette Cour pretenduë, ie maintiendray au¬
tant que qui que ce ſoit les priuileges de la Chambre
des Communes quand ils ſeront bien entendus; Ie ne
voy point icy de Chambre des Seigneurs qui puiſſe
E ij