22
 
ne d’y conſentir, & proteſta contre cette reſolution. La
Maiſon des Communes irritée de ce refus, declara que
la Maiſon des Seigneurs eſtoit inutile aux affaires du
Royaume, & dangereuſe au bien public, qu’ells n’auroit
plus deſormais aucune authorité, qu’il n’y ſeroit plus fai¬
te aucune adreſſe, & que les ordres & les reſolutions de
 la Maiſon des Communes auroient autant de force, que
ſi celle des Seigneurs y auoit conſenty.
Quand des Sujets ont offenſé́ leur Souuerain, ils ont
peine à ſouffrir qu’il reprenne ſon pouuoir, & nevou¬
lant pas ſe commettre à ſa bonté, ny ſe confier à ſa paro¬
le, ny s’aſſeurer ſur vn Traitté, ils ſe reſoluent à̀ des ex¬
tremitez facheuſes. C’eſt pourquoy les ſuites de la rebel¬
lion ou des factions ſont rarement ſans peril, ou ſans
crainte de ceux qui s’y ſont engagez, ils ne peuuentauſ¬
ſi rien ſouffrir qui leur reſiſte; car s’ils ſont perſuadez de
la luſtice de leur party, ils eſtiment injuſte tout ce qui s’y
oppoſe, &s’ils ſont animez de quelque injuſtice, ils diſ¬
poſent, entreprennent, & executent le tout par vn egal
ſentiment, ceux qui s’eſtoient trop éleuez contre le Roy
de la Grand’Bretagne, ont mieux aime le perdre, que de
le voir reſtably, ny meſme que de ſe hazarder, & ils
n’ont point fait de doute d’oſter tous les obſtacles qui
pouuoient empeſcher le ſuccez de leurs entrepriſes.
Le Royaume d’Eſcoſſe ayant appris que les Anglois
vouloient faire le procez au Roy, enuoyaà Londres des
Deputez auec vne Lettre en forme de Declaration, pour
ſe plaindre des procedures que les Anglois entrepre¬
noient contre la Religion, contre la Royauté́, & contre
le Gouuernement. Les Deputez d’Eſcoſſe trouuerent en
lnſeneie dnenue dnedle enden ieeienere