49
Le Preſident. Parlant au Roy luy dit, Monſieur;
 vous auez öy ce qui vient d’eſtre dit contre vous, &
dont vous auez eſteé cy-deuant chargé & accuſé, ſans
que vous y ayez iuſques à preſent reſpondu, la
Cour a remarqué que vos procedures ne tendent
qu’à retarder; Vous ne deuriez pas Monſieur, con¬
teſter la iuriſdiction de cette haute Cour, qui eſt vne
Cour Souueraine & dont il n’y a point d’appel, elle
eſt ſenſiblement touchée de vos delays, & du peu de
volonté que vous teſmoignez auoir de vous ſouſme¬
tre à ſes Iugemens, elle pourroit auoir deſ-ja proce¬
dé contre vous, elle a eu iuſques à preſent patience.
Mais maintenant elle requiert voſtre reſponſe po¬
ſitiue, autrement elle fera Iuſtice, elle n’a égard ny
aux perſonnes ny aux qualitez, & partant elle de¬
mande que vous ayez aà̀ declarer ſi vous eſtes coupa¬
 pable ou non, c’eſt à vous de reſpondre formel¬
lement.
 Le Roy. Monſieur, ie deſire ſçauoir ſi ie puis par¬
ler librement, ie voudrois vous faire entendre mes
raiſons, & qu’on m’acordaſt plus de temps pour
voir ſi ie pourrois eſtre ſatisfait de la competence&
de la iuriſdiction de la Cour.
Le Preſident. Monſieur, ie ſuis obligé de vous in¬
terrompre, vous deuez reconnoiſtre la iuriſdiction
de la Cour, & faire vne reſponce poſitiue aux char¬
ges qui ſont faires contre vous, & la Cour vous en¬
ioint pour la derniere fois que vous ayez a y reſ¬
pondre.
Le Roy. Continuant ce qu’il auoit commencé