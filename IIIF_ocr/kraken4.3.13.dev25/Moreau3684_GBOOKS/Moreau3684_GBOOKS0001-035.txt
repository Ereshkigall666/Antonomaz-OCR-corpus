24
placer les Iuges, & au milieu du 3ns. rang, vne chaire de
velours rouge, au deuã̃t delaquelle eſtoit vn grad pulpi¬
tre, & ſur le pulpitre vn quarreau auſſi de velours rouge,
c’eſtoit la place du Preſident qui eſtoit en robe noire,
luy ſeul de tous les Commiſſaires, gardoit l’ordte de ſa
Seance,les autres ſe rangeoient ſur les degrés ſelon qu’ils
ſe trouuoient, ſans obſeruer aucun ordre; au milieu du
dernier degré en deſcendant, eſtoit aſſis le Greffier, qui
auoit deuant luy vne table, ſur laquelle eſtoit vne eſpée,
& vne maſſe d’or couronnée, que l’on porte deuant le
Preſident pour marque de Souueraineté́; eſtoient au ſſi
ſur la table deux petites Caſſetes, remplies de toutes les
accuſations, dont on vouloit ſe ſeruir contre le Roy:
depuis la place du Greffier iuſques à l’extremité de l’am¬
phiteatre, il y auoit enuiron 4. pas de diſtance, en cette
extremité vis aà̀ vis des armes du Peuple, de la chaire du
Preſident, & de la place du Greffier eſtoit vne chaire de
velours rouge enuironnée de quatre baluſtres en quar¬
ré, c’eſtoit la place preparée pour aſſeoir le Roy, aà coſté́
droit il y auoit vn banc pour les Aduocats, & Conſeillers
prenant le titre de Soliciteurs du Peuple contre le Roy,
& le coſté gauche eſtoit reſerué pour mettre les gardes
qui deuoient accompagner le Roy.
 Le Preſident, les autres Commiſſaires, & les Solici¬
teurs ayans pris ſeance, le Preſident commanda au He¬
rault de faire ſçauoir à haute voix à tous les aſſiſtans,
qu’ils euſſent à̀ faire ſilence a peine de priſon, le ſilence

fait, le Greffier fit lecture de lActe de la Maiſon des
Communes, portant pouuoir à cette haute-Cour de 
proceder en Iuſtice contre Charles Stvart, Roy d’An¬
gleterre, il leut par apres la Liſte de tous les Commiſſai¬
res depu tez à cét effet, dont les noms enſuiuet.