¬aa.. 
Et Homere dit que Crœſus eſtoit tres liberal, biei
qu’il fut tres auaritieux. Dina qui eſtoit Caluiniſte.
n a iamais eſcrit qu’à la confuſion des Catholiques.
Et du regne du Cardinal de Richelieu, ny Duplex,
ny Hernaudot ſes Hiſtoriographes n’ont publié de
luy que des loü̈anges, que des actions heroïques, &
des entrepriſes genereuſes. Il falloit auſſi obliger ce
Cardinal qui eſtoit extrémement paſſionné de gloi¬
re, pour meriter ſes bonnes graces. Et ce fut luy meſ¬
me ſans doute qui par preſens fit en ſorte, qu’vn
nommé Auila ltalien eſcriuit les Annales de France,
afi que c’eſt Autheur Eſtranger fut moins ſuſpect.
Et que les merueilles qu’il publioit de luy, paſſaſſent
pour veritables dans vne plume que l’on croyoit n’é¬
tre point intereſſée. Cela eſtaat, n’écoutons ny les
Couriers Eſtrangers, ny les Franç̧ois: mais ſeulement
la verité.
Nouuelles veritables desPays Eſlranger.
 On nous apprend par lettres ſecretres enuoyées
de Rome, que ſa Saincteté́ a témoigné & témoigne
tous les iours d’extrémes regrets, de voir la France
en trouble, & que par vne pieté digne d’elle, ſça¬
chant les deſordres qui ſe commettenit en cette guer¬
re, particulierement enuers les choſes ſainctes, elle
deſire dauantage la paix de la France auec la France,
que de laFrãce auec l’Eſpagne. On dit meſme qu’elle a
commandé pour ce ſuiet quelques prierés publiques,
& qu’elle a témoigné approuuer les deſſeins du ’Par
 lement