21
C’eſt donc auec vn grand fondement qu’il y a eu oppoſition
à telles Lettres Patrentes pour tous les Officiers de la Cou¬
ronne, qui ſans eſtre entendus, ny parties en ce procez de
Grenoble, perdent vn droit contre lequel il n’y eut iamais de
preiugé ſemblable de nos Roys.
Le ſieur procureur General ne trouuant aucun autre trai¬
tement que Chambres aſſemblées, pour le regard des hom¬
mes quiont eſte Officiers de la Couronne, pourroit alleguer,
dans le ſexe feminin la mareſchalle d’Ancre, qui ne fut iuǵe
que par la grande Chambre, la Tournelle & l’Edict. Mais
outre que cdroict pourroit eſtre perſonnel aux hommes ſans
paſſer aux femmes, comme les femmes des Ducs & pairs, &
Ies princeſſes ont dans la Cour des Roys & des Reynes cer¬
tains priuileges qui ne paſſent pas à leurs maris: Cela ne
fait aucune conſequence contre monſieur de la Mothe, at¬
tendu qu’on ne remarque pas ny dans le procez de laditema¬
reſchalle, ny dans les Regiſtres du Palais qu’elle ait requis
l’aſſemblé́e des Chambres; C’eſt pourquoy on ne luy don¬
na pas.
On void dans les Ordonnances de Moulins, qu’il eſt porté
par expres que les Gentils-hommes pourront eſtre iugez par
Ia grande Chambre & la Tournelle, s’ils le requierent ainſi;
autrement qu’ils ſeront iugez par la Tournelle ſeule: De ſor¬
te que de meſme qu’il n’y auroit aucune conſequence valable
à tirer de l’exemple d’vn Eccleſiaſtique, ou d’vn Gentil¬
homme, qui ſeroit iugé à la Tournelle,  comme pluſieurs
l’ont eſté, faute d’auoir demandé leur renuoy à la grande
Chambre) pour monſtrer que les Gentils-hommes n’ont pas?
le priuilege d’y eſtre iugez; auſſi de l’exemple de l Mareſ¬
challe d’Ancre, on ne peut rien en inferer, puis qu’elle ne re¬
quiſt l’Aſſemblé́e des Chambres qui luy appartenoit. Il fut
bien propoſé par aucuns dans le Parlement de la iuger Cham¬
bres Aſſemblées, mais il fut dit conformément à l’Ordon¬
nance de Moulins que uis qu’elle ne le requeroit pas, il n’e.
ſtoit pas à propos de le faire;, joint que le Mareſchal d’An¬
cre ſon mary n’ayantopas preſté le ſerment en Parlement,
