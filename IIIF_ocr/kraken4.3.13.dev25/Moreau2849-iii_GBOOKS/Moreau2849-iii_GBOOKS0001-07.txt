
6
fut lors qu’il commença de s’oppoſer à̀ l’Aſſemblée deſdites
Chambres comme ſi elle euſt eſté à faire, diſant qu’il auoit
ordre de Sa Majeſté d’empeſcher que le Parlement en corps ne
connuſt de cette affaire, & de la reduire aà la troiſieme Cham¬
bre, qu’il demandoit Acte de ſon oppoſition; qu’il feroit vn
procez verbal de ſes demandes & du refus que faiſoit la Cour.
d’obeïr aux Ordres qu’il intimoit, ſans toutes-fois en mon¬
ſtrer aucun: qu’ils auoient à̀ craindre leſemeſtre de Prouence,
s’ils deſplaiſoient à̀ Sa Majeſté en cette affaire; que les Venat,
les Interdictions, & les citations perſonnelles ne leur man¬
queroient pas: ce qui faiſoit compaſſion à ceux de la compa¬
gnie, qui voyoient ſe tranſport dudit ſieur Procureur General,
& qui euſt eſté capable d’eſbranler les Iuges moins fermes que
ceux de ce Parlement.
 Monſieur le premier Preſident, pour forttifier les paroles
du ſieur Procureur General, qui n’auoit monſtré aucun
Ordre de la Cour, deplia vne lettre de Monſieur le Tellier,
qui luy mandoit que Sa Majeſté deſiroit que l’inſtruction du
procez ſe fiſt à̀ la troiſiéme, & que pour le Iugement Elle y
pouruoiroit: choſe qui ne fuſt pas aſſez puiſſante pour arre¬
ter le Parlement, parce qu’eſtant defendu à̀ toutes les Cours
Souueraines d’auoir eſgard aux Lettres de Cachet au fait de
la Iuſtice, à̀ plus forte raiſon ne ſont. elles obligées de defe¬
rer aux Lettres priueées qui font addreſſées aux particuliers.
C’eſt pourquoy auſſi il fut ordonneé, Chambres aſſemblées,
que la Requeſte ſeroit communiquée au ſieur Procureur Ge¬
neral, lequel ſelon l’ordre du Palais ne pouuoit la retenis
ſans la conclurre, que vingt-quatre heures; mais eſtant en
poſſeſſion de ne s’arreſter point aux formes de ſon Parlement,
il la garda cinqiours, au bout deſquels il ne la rendit pas pour
cela, nonobſtant les imſtances & pourſuites qui luy en furent
faites, mais bien durant ce temps-là il alla faiſant peu de cas
de l’honneur de ſa charge, de ſolliciter de porte en porte, &
faire ſes brigues pour faire renuoyer la cauſe aà̀ la troiſieéme
Chambre compoſée de neuf ou dix Iuges, la pluſpart ou.
eouſins germains dudit ſieur Procareur General; ou Com¬

