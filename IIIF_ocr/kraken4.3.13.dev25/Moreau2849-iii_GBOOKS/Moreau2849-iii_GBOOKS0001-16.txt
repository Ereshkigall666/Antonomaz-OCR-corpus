15
donnances des meſmes Empereurs au lieu cy-deſſus, &
toutes les Loix communes dans les Eſtats & les Prouin¬
ces n’y comprennent pas pour cela les hommes illuſtres
eſleuez en dignité, & qui ont bien merité de la Republi¬
que. Et partant ce ſeroit confondre ce bel ordre diuin &
humain de traiter les perſonnes de la condition de Mon¬
ſieur le Mareſchal de la Mothe, en Dauphine, comme vn
ſimple Gentil-homme, ou comme les autres honmes de
la lie du peuple; & il n’eſt pas ’raiſonnable de vouloir
eſtendre les Loix communes de ceux-cy à vne perſonne
qui a tant de qualité qui l’en exceptent. Voire ce ſeroit
le traiter plus mal que les moindres euoquez ou gagne¬
deniers de ladite Prouince, auſquels, ou bien on a per¬
mis d’auoir des Iues autant qu’ils en ont demandé
( commeil s’eſt pratiqué le quatorziéme du mois de mars
de l’année derniere 67. au procez de Gaffarel, qui au
rapport du ſieur Bernard, par Arreſt, auquel preſidoit
Monſieur le premier Preſident, eut outre les Iuges ordi¬
naires de la Chambre, ceux qu’il demanda: ) où, ſelon le
faict, la Cour en a ordonné: comme à Padel le dix-neufieé.¬
me du mois de Septembre de l’année I64I. pour le procez
duquel les Chambres s’aſſemblerent trois ou quatre
fois, & au ugement aſſiſterent des Iuges de quatre Cham¬
bres, ainſi qu’il ſe void par ledit Arreſt.
ToisiEMEMET, ces Patentes ſont contraires ̀
l’ordre des parlemens, quireglent ſeuls, ſans que le Roy
S’en meſle, le nombre de leurs Iuges, tant pour les affai¬
res ordinaires de leur palais, que pour les autres, qui leur
font renuoyé́es par euocation, comme celle. cy.
Il n’ya dans le monde que deux Tribunaux de Iuſtice,
l’Eccleſiaſtique, & le Seculier. Qu’on regarde dans tou¬
tes les commiſſions, delegations & renuoys, ny les papes,
ny les Empereurs, ny les Roys, apres les delegarions à.
certains corps & Tribunaux, ne ſe ſont plus meſlez des
Iuges en particulier.