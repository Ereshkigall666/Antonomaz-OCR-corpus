
ſouuenta de ſemblables Idolles de boüe?
Mais pourquoy auroit- il recompenſé les
Orateurs, & les Poëres Latins, puis qu’il
n’a aucune teinture de cette belle langue
Pourquoy recomy enſeroit il les Muſes
Françoiſes, luy qui ne’ ſe connoiſt qu’en la
Monnoye de la France, & qui n’ayant pas
le cœur François eſt entierement ignorant
des graces de cet jdiome. O que I’ay bien
fait la penitence de t’auoir autrefois loiié
hautament & que mes Mufes furent cri¬
minelles ( elles qui ſont du plus pur ſang
des Dieux) d’auoir compoſé des eéloges
pour celuy qui par l’horreur des ſes crimes,
s’eſt rendu le plus noir de tous les hom¬
mes. O que de bon cœur ie me dedis de
mes panegyriques, & que ie ſuis honteux
 d’auoir brulé́ mes Encens ſur les autels de
ce Monſtre. C’eſt ainſi qu’on a fait autré¬
fois des Apologies pour les Nerons & pour
les Heliogabales, qu’on a deifié les choſes
les plus infames, & que la flatterie a logé
dans des Niches dorées, ceux que l’on de¬
uoit traiſner dans la bouë̈, & que l’on a fait
des Dieux, de ceux que l’on deuoit égor¬
ger comme des victimes. Que de Doctes
ſe repentent de luy auoir conſacré leurs
veilles, puis qu’il en eſt de luy comme de
