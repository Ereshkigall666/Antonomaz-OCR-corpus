de toutl Eſtre crée, & qui s’eſt franchement & de ſa
pure volonté, expoſé à la mort, pour nous donner la
vie, vous y abandonne iamais en façon quelconque.
Dites moy de grace, que ne doiuent pas faire pour
 voſtre ſalut les lumieres de la foy; puis qu’elles ont
fait autrefois de ſi grandes merueilles pour des ’ayes
& pour desidolatres?
Ce ſera par le Miniſtere de cette guide Spirituelle
& toute Celeſte, que vous reſiſterez puiſſammentaux
tyrans de voſtre liberté, & aux ennemis de la felicité́
publique. Ce ſera cette Vierge ſans yeux & ſans oreil¬
les, qui deffendra vos murailles, voſtre ville, & tout
voſtre pays, des inuaſions de tous çeux qui ne cher¬
chent que voſtre perte. Et ce ſera encore cette ad¬
mirable guide de toute l’Egliſe Milirante, qui mettra
voſtre honneur à couuert de la brutalité des ſoldats,
& qui rendra vos biens inacceſſibles à leur auarice,
ſans que vous ayez beſoin des indulgeancés d’vn ſi fu¬
neſte ennemy, pour effacer les abominables actions¬
qu’il vous auroit peu faire exercer ou par force, ou par
crainte.
Ce qui nous conſole c’eſt que vos murailles furent
attaqúes inutilement, & ne furent endomagées
qu’en leurs parapels, & au ſommet de deux tours qui
les flanquent. Et puis qu’elles, ſont encore de trente
pieds de haut, qu’elles ſont touſiours à l’eſpreuue du
canon, & qu’elles ſont parfaitement terraſſées pas
deriere, vous n’auez pas trop de ſuiet de vous plain
dre: il n’eſt que vos maiſons quiont droit de murmu¬
rer contre la laſcheré des canoniers, ou contre la
cruauté de eeux qui leur oommandoient de les trai¬
ter de la ſorte.
 Certainement l’on nous auoit fait entendre, qu’il
y auoi vne breſche où quarorze hommes pouuoien