fait eſchoüée au pont de la Lune. La fortune eſt in¬
conſtante, & les hommes de ſon humeur ſont tres
dangereux quand ils peuuent nuire. L’aduenir à des
deſtours que tout le monde ne ſçait pas, & nous vou¬
drions bien que noſtre preuoyance ne fut qu’imagi¬
naire. Faites nous la faueur de repaſſer ſouuent dans
voſtre memoire le ſens de ces deux periodes, que
nous vous rendrons vn peu plus intelligible en conti¬
nuant ce petit diſcours, par vn exemple aſſez connu
de tous ceux de noſtre ſiecle.
Si voſtre Fort de la Baſtide, qui paroiſt ſur la face.
de voſtre ville, imprima de la crainte dans le cœur de
ce nouueau guerrier venu d’Italie, il n’en eſt en cela
que plus dangereux. Les perſonnes de ſon humeur
neſe reconcilient iamais que pour mieux deceuoir,
& que pour mieux donner le coup de la mort à ceux.
qui ſe confient vn peu trop en ſes promeſſes. Lareſi¬
ſtancene fait qu’acroiſtre le deſir, & qu’augmenter la
cholere. L’vn, luy fera touſiours rechercher les
moyens de venir à bout d’vne choſe qu’il s’eſt imagi¬
né deuoir faire pour ſon honneur & pour ſa gloire;
& l’autre qu’il croit eſtre en fon égard vne iuſte in¬
dignation) pouſſera ſesabominables deſſeins, à van¬
ger les outrages qu’il penſe auoir receus en voſtre
procedure.
Il s’imagine que toute l Europe doit trembler,
quand cette paſſion l’anime à la punition des injures
qu il pretend luy auoir eſté faites. Le reſſouuenir du
meſpris que vous auez fait de ſa perſonne, le tiendra.
tellement touſiours hors de ſoy, qu il le reduira iuſ¬
ques au poinct des oublier, & de ſe meſconnoiſtre,
ne luy laiſſant peut eſtre à la fin, que le repentir d’a¬
uoix ſç̧eu ſi mal goauerner le I imon d’vn Eſtat, qu il
 ſemble vifiblemenr condure à fonuaufrage. Et dans,
B