7
cofté e aaſi eſris, A Bordeaux en Parlement, extraor.
dinairement aſſemblé, le douziéme Septembre mil ſix
cens cinquante: Et ſur la ſuſcription eſt eſcrit, A Meſ¬
ſieurs, Meſſieurs les Deputez du Parlement de Paris,
En Cour.
Et ſur le ſoir le ſieur de Villeſerin Maiſtre d’Hoſtel du
Roy & de laChãbre aux deniers, nous vint auſſi ſaluer, &
nous fiſt apporter à ſouper en noſtredit logis, qu’il auoit
fait preparer par les Officiers du Roy. Incontinent apres
y ſeroit ſuruenu le ſieur Marquis de Mortemar, qui nous
fiſt ciuilitez. Toſt apres reuint leſdits ſieurs de Saintor,
qui nous dirent auoir parlé au Roy, & que dés le ſoir ſi
nous voulions, ou le lendemain ſur les vnze heuresnous
aurions noſtre audiance; à quoy nous repartiſmes, que
nous n’y pouuions aller ledir iour, eſtant entre dix &
 unze heures du ſoir.
 Et le quarorziéme dudit mois de SeptembreMeſſieurs
les Deputez dn Parlement & de ladite ville deBordeaux
nous vindrent viſiter, pour nous informer de leurs inte¬
reſt, de l’eſtat de la ville, & de la Prouince, & firent le¬
cture de pluſieurs propoſitions & demandes qu’ils de¬
ſiroient faire au Roy, qui ſeront inſerées cyapres: &*
ſur les vnze heures du matin les ſieurs de Saintot nous
amenerent vn caroſſe pour nous conduire au Chaſteau,
ouù nous fuſmes receus en la Chambre de Monſieur le
Mareſchal de Villeroy, en attendant l’audiance. Incon¬
tinent apres le ſieur du Pleſſis Guenegaud Secretaire
d’Eſtat, vint au deuant de nous, & nous fiſt entreren la
Chambre du Roy, où eſtoient le Roy & la Reyne Re¬
gente aſſis, Monſieur le Duc d’Anjou debout, ſedit ſieur
Mareſchal de Villeroy, les ſieurs Seruien, Philippeaux,
de Guenegaud, de Lyonne, & le ſieur du Coudray
Montpenſier, & apres vne profonde reuerence faite au
Roy & à la Reyne, nous leur diſnmes en ſubſtance ce
qui enſuit,
