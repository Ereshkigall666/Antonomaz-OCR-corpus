LIVRE TROISIESME. 21
 autres au Tourne. Il fit monter huict à neuf cens hom¬
mes ſur deux fregates, monté́es l’vnede treze pieces de.
canon, & l’autre de ſix; deux Galeres, qui portoient
deux canons chacune, & dix Galiottes garnies de leurs
pierriers. Ce deſſein ne fut pas formé qu’il fut connu par
 le Duc d’Eſpernon, qui eraigaant que l’on allaſt tour.
droit abbatre ſon Cadillac, fit rallier ſes trouppes du
 coſté du Tourne, composées en tout de deux mil fan¬
taſſins, & cent cinquante cheuaux. Le Marquis, qui
ne cherchoit que le nombre pour faire vne deffaite plus
glorieuſe, fit aduancer ſon auant-garde, en laquelle
eſtoit vne Galere, commandée par le ſieur de Pont-ca¬
ſtel, promier Capitaine du Regiment du Parlement, &
deux Galiottes, ſouſtenuü̈es du reſte de la flotte, à la
teſte de laquelle eſtoit le Marquis, monté́ ſur vne au¬
tre Galere. Il alla droit aux ennemis, qui s’eſtoientmis
en bataille, ſur leſquels l’auant-garde fit ſa deſcharge
auec effet. Mais comme c’eſtoit combatre de trop loin,
le Marquis ſe fit desbarquer, & ayant prins terre auec
ſix vingts mouſquetaires qu’il conduiſoit luy-meſme, il
taſchoit d’attirer l’ennemy ſur luy, pendant que d’vn
autre coſté, il faiſoit eſcarmoucher ſi rudement, que
les Eſpernoniſtes ayant eſteé repouſſez iuſques das leurs
bataillons, abandonnerent tous leurs poſtes: aduancez.
Et poſfible que deſlors on euſt forcé leur gros, ſi le
Marquis n’euſt apprehendé́ que lamareées’en retournant
ne laiſſaſt ſes vaiſſeaux à̀ ſec. De ſorte qu’il fit rembar¬
quer ſes gens, attendant le retour de la marée duſoir,
pour reprendre vne ſeconde attaque, laquelle fut faite
pendant trois heures auec vne grande oppiniaſtreté́ de
N n