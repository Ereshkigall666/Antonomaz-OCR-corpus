174 DES MOVVE MENS,;
fermer dans la Ville, ſans auoir perdu que ſix perſonnes
de ſonequipage.
CE petit ſuccez donna de grandes eſperances. L’Ad¬
miral, qui auoit moüillé au deuant la tour Grenoüille¬
re, faiſoit aſſidûement ſa deſcharge. Mais le Cheualier
Pichon, qui ne ſe fioit pas à l’adreſſe de ſes canoniers,
pointoit ſi mal, que ſes coups paſſoient au deſſus de la
Ville: ce qui forma du ſoupçon contre luy. Le ſieur C a¬
enac au contraire, n’enuoyoit point de boulets à faux,
& eſtôit ſi fort ajuſté, quetous ſes coups eſtoient con¬
noiſſables, par la breche qu’ils faiſoient. Toutefois on
jugea que ce ſiege ſeroit de longue haleine, ſi on n’em¬
ployoit point d’autre batterie que celle des Vaiſſeaux;
deſorte qu’il fut reſolu d’enuoyer chercher trois pieces
de fonte à Bourdeaux, que le Marquis de Chambaret
auoit voulu faire rouler dans ſes tuppes quand il par¬
tit, leſquelles il ne laiſſa que par la credulité qu’il eut,
pour les patoles de quel ques perſonnes mal intention¬
nées, pour lefquelltes il auoit du reſpect, qui luy per¬
ſuaderent que ce n’eſtoit qu’vn embarras & vne deſpen¬
ce inutile. Dãs l’attẽte de ces canons l’armée s’egayoit,
& viuoit dans les libertez ordinaires aux trouppes vo¬
lonraires. Le Marquis de Chambaret ayant peine à ſe
croyre le General de quelques vns, qui en d’autres rẽ̃¬
contres pouvoient auoir authorité ſur luy, ſe ſeruoit
mollementde ſon pouvoir. Les Chefs auoient de la re¬
tenuë pour les conhandemens; & les ſoldats grande di¬
fieulté pour l’obeyſſaace Tous ſongeoient à paſſer le
temps, & fort peu àſe garder. Les tentes des Maiſtres