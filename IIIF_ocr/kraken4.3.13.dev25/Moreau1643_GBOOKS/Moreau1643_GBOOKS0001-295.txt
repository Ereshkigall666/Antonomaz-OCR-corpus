2184 DES MOVVEMENS,
qui conclud à ſon aduantage, la Cour octroya acte à̀
cette Dame, de l’oppoſition qu’elle formoit à l’execu¬
tion de l’Arreſt du Conſeil; & ordonna que ſur icelle,
toutes parties y ayant intereſt, ſe pouruoyroient par
deuers le Roy dans deux mois. Et cependant que
ſous le bon plaiſir de ſa Majeſté, l’execution de cet
Arreſt ſurçoiroit. Deffences-formelles furent faites
à toutes perſonnes, de quelque qualité & condi¬
tion qu’elles fuſſent, de paſſer outre au prejudice
de l’oppoſition, à peine de trente mil liures, & de
reſpondre en leurs priuez noms de tous les deſpens,
dommages & intereſts de ladite Dame de Chaſteau¬
nieuf & des creanciers legitimes dé feu Marquis de
Chambaret. Et ordonna que le Gouverneur de la Pro¬
uince de Limoſin, ſeroit exhorté de tenir la main
à l’execution de l’Arreſt. Enjoignit à̀ tous Seneſ¬
chaux, Vi-ſeneſchaux & Conſuls des Vil les & C om¬
munautez voiſines, de preſter main forte à l’execu¬
tion d’iceluy, à peine de ſuſpenſion de leurs Char¬
ges, & de reſpondre en leurs priuez noms du raſe¬
ment de la maiſon de Chambaret, & de tous les deſ¬
pens, dommages & intereſts qu’icelle de Chaſteau¬
neuf oppoſante, & autres legitimes creanciers du def¬
funct Marquis de Chambaret, pourroient ſouffrir.