384 D ES MOVVE MENS,
derniere extremité, encore que la Roche luy promiſt
bon quartier, & qu’vne Chaloupe fuſt depeſchée à la
haſte par le Conte du Doignon, pour luy offrir compo¬
ſition de ſa part, laquelleil refuſa touſiours auee gene¬
roſité, mais comme il deſſendoit entre les deux ponts,
pour mettre le feu à vn baril de poudre, afin d’enleuer
l’ennemy qui eſtoit ſur la premiere couverte, il fuſt por¬
té mort par terre d’vn coup de piſtolet qu’il receut dans
la teſte, qui couronna ſa vingt-deuxieſme année d’hon¬
neur & de gloire. Son frere, aagé ſeulement de quinze
ans, diſputant encore ſa vie, fit vne compoſition hono¬
rable pour luy & les ſoldats qui reſtoient. Quoy que le
Conte du Doignon perdiſt en ce rencontre prez de qua¬
tre-vingts hommes des plus braues qu’il euſt, il
fut ſi ſenſiblement touché de la mort de Giraut,
qu’il ne peuſt s’empeſcher de publier qu’il euſt bien de¬
ſiré luy conſeruer la vie, pour acquerir pour luy vn
courage ſi maſle.
APREs cette journée, quelques iours ſe paſſerent par
des legeres attaques, ſans effet, & auec grande deſpen¬
ce de poudre, juſques au dixieſme de Decembre que le
Conte du Doignons’approchant de Bourdcaux, vint
moüiller au deuant de Lormon, qui eſt preſque en veuë̈
de la Ville. Et à meſme il enuoya reconnoiſtre la mai¬
ſon de la vefue de Raoul, que le Mareſchal de Praſlin
auoit abandonné, laquelle il jugea luy pouvoir ſeruir
de retraitre, à cauſe de l’aſſiette du lieu, qui eſt ſur la
croupe d’vn rocher, dont les auenüs ſont aſſe z faſcheu¬
ſes de toutes parts, & où̀ l’on ne peut aborder que par
des defilez. Cette maiſon, ene einte de vignes preſque