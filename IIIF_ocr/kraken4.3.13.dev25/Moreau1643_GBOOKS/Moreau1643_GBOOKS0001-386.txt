LIVRE QVATRIESME. 375
alors. On reſpondoit au deuxieſme que la ſaiſon eſtoit
trop auant dans l’hyuer, pour entreprendre vn ſiege dãs
vn pays gras, par vn temps dans lequel ordinairement
les pluyes ſont frequentes, auec des ſoldats mal veſtus;
Que cette diuerſion pour le Medoc eſtoit hors de pro¬
pos, pource qu’à tenir la lande, c’eſtoit vn pays trop
aduantageux pour la Caualerie du Due d’Eſpernon,
qui eſtoit beaucoup plus forte que celle de Bourdeaux;
Qu’il eſtoit perileux de ſe jetter dans le palus, à cauſe
que c’eſtoit s’enfermer entre deux ennemis, le Duc
d’Eſpernon & le Conte du Doig non, d’autant plus que
 le Medoc eſtant vne terre ennemie, & accableée des rui¬
nes qu’elle auoit ſouffert, il y faudroit perir. Mais en¬
fin d’autres, conſiderant que la perſonne du Marquis de
Saulvebeuf eſtoit neceſſaire à Bourdeaux, pour raffer¬
mir beauoup d’eſpits chancelans de frayeur, par les
approches du Conte du Doignon; Qu’il valoit mieux
expoſer aux attaques des gens ſoldoyez que des Bour¬
geois; Qu’il eſtoit plus important de conſeruer Bour¬
deaux que S. Macaire, ou faire des nouvelles con¬
queſtes, opinerent à faire reuenir l’armée: pour raiſon
de quoy les ordres furent expediez.