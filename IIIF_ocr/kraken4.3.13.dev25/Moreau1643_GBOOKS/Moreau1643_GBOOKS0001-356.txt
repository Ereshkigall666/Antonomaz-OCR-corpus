LIVRE QVATRIESME. 345
vouloient mettre en campagne, & porter les conqueſtes
plus loin. Cette irreſolution penſa perdre l’armée. La
ſubſiſtance croiſſoit. Le ſoldat venoit faineant, ſe voyã̃t
ſans employ; Et les Officiers, débauchez par la delica¬
teſſe d’vne Ville aisé́e, abandonnoient leurs Charges.¬
Cette affaire miſe en deliberation dans le Conſeil de
 Guerre, trouva diuers aduis. Le Marquis de Saulve¬
beufpretendoit rouler auec vn Camp volant dans le Li¬
moſin & le Perigord, groſſir ſes trouppes aà̀ la faueur
des Tailles qu’il eſperoit leuer, pour aller fondre ſur le
Duc d’Eſpernon, en quelle part qu’il fuſt dans la Pro¬
uince. D’autress’inquietoient à faire ruyner Cadillac,
& ne preſſoient le deſpart de l’armée, que pour ce ſu¬
jet, non ſeulement pour ſatisfaire la paſſion qu’ils auoiẽt
de voir la ruine de tant de ma iſons de leurs concitoyens
vengée, par l’abbatement de celle, qui a la reputa¬
tion d’eſtre vne des plus belles de France; mais auſſi
pour ce q’ils eſtimoient que cela toucheroit ſi ſenſible¬
ment le Duc d’Eſpernon, que la perte de cette maiſon
 luy oſteroit le gouſt pour le Gouvernement. Mais enfin
l’incommodité́ que Bourdeaux ſouffroit à cauſe des
paſſages bouchez; & que la pensée que l’on auoit, que
ſi l’armće des Bourdelois montoit le haut de la Garon¬
ne, toutes les Villes qui ſont aſſiſes ſurſon bord, com¬
me la Reolle, Marmande, Agen, ſe joindroient aux
armes de Bourdeaux, l’emporterent ſur toures les au¬
tres conſiderations. Cette reſolution euſt eſté prom¬
ptement executée, ſans la recheute du Marquis de Saul¬
vebeuf, qu’on deſiroit voir à la teſte; & ſans que quel¬
X x