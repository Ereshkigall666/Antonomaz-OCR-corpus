LIVRE TROISIESME. 321
delois ne ſe payoient pas de paroles, & ne vouloient
point ſe laiſſer piper vne ſeconde fois par des vaines eſ¬
perances, il fit approcher ſes trouppes de Bourdeaux,
& leur fit faire tous les maux imaginables, pendant que
le canon du Chaſteau taſchoit à faire dans la Ville tou¬
tes les ruynes poſſibles. Cela donna matiere au Parle¬
ment de rendre deux Arreſts, par l’vn deſquels il per¬
mettoit au Marquis de Saulvebeuf d’exercer les meſmes
actes de rigueur ſur les maiſpns & biens appartenans,
tant au Duc d’Eſpernon qu’aux Gentils-hommes & au¬
tres ſes adherans, & qui ſuiuoient ſon party, & ſe ſer¬
uir ſur leurs biens des meſmes voyes qu’ils auoient fait
& fairoient à l’auenir. Et par le deuxieſme, le Duc
d’Eſpernon fut declaré́ perturbateur du repos publie.
Et en conſequence, deffences furent faites à tous Gen¬
tils-hommes & Sujets du Roy de le ſuiure, & executer.
ſes ordres ruyneux & dommageables à̀ la Prouince. Et
conformément à autre Arreſt duao. Auril dernier, que
le Roy ſeroit res-humblement ſupplié pour le bien de
ſon ſeruice, & tranquillité́ publique, de bailler vn au¬
tre Gouverneur à̀ ſa Prouince de Guyenne. Il vomit
feux & flammes à l’ouye de ces Arreſts. Il proteſtoit ne
vouloir entrer dans Bourdeaux que par la breche. Il me¬
naſſoit à toute heure de faire leuer le ſiege du Chaſteau.
Il faiſoit rouler ſes trouppes d’va coſté & d’autre pour
donner de la jalouſie; mais il n’en venoit pas juſques à
l’eſſay. Et quoy que l’impatience des Bourdelois les
emportaſt juſques à preſſer le Marquis de Saulvebeuf
d’al ler au deuant de leur ennemy, il n’en voulut rien fai¬
re, demeurant aſſidu à̀ la pourſuitte de ſes trenchées,
Sſ