LIVRE TROISIESME. 279
ment de Guyenne, qui eſtoit deſia bien proche de Beau¬
tiran, & ſe logerent dans ce Bourg, pour obſeruer la
contenance du Marquis, qui les ayant apperceus ſur le
 bord de la riuiere, fit rembarquer ſes gens pour les aller
attaquer, ayant pour cet effet donné le commandement
de l’auant-garde aux ſieurs la Mote Delas, Galibrt &
Richon, dont chaſcun d’eux commandoit vne Galiot¬
te, laquelle eſtoit ſouſtenuë par le reſte des vaiſſeaux,
à la teſte deſquels eſtoit le Marquis, accompagné du
Cheualier Thibaut, des ſieurs de Ceridos, Vigier le
jeune, Suaud jeune, autre Richon & la Mothae ſau¬
vage.
Cre petite flotte marchant par cet ordre, alla
droit à̀ l’ennemy, qui ſouffrit diuerſes eſcarmouches
des pierriers & de mouſquets. Mais enfin, cedant au
grand feu que les Bourdelois faiſoient, qui leur auoit
tué́ quatre-vingts quatre hommes, parmy leſquels
eſtoient trois Officiers, ſans que les Parlementaires per¬
diſſent que quatre ſoldats, ils gagnerent les retran¬
chemens qu’ils auoient deſia fait dans la garenne de 
Portets: ce qui fit prendre vne autre reſolution au
Marquis, qui ſe diſpoſant de les forcer à la faueur de la
nuict, ſe fit porter à̀ terre auec vne partie de ſon Infan¬
terie, & poſa vn corps de garde en veuë̈ de leurs ſenti¬
 nelles, penſant leur donner de la jalouſie par ces ap¬
proches, pendant qu’il donnoit ordre de les faire atta¬
quer par le derriere du Chaſteau ſur le point du iour,
par ceux qu’il auoit laiſſé de reſte dans les Galiotres,
d’où les Eſpernoniſtes preuoyant ce deſſein, deſloge¬
rent à minuict, & ſans qu’ils fuſſent appereeus. Cet