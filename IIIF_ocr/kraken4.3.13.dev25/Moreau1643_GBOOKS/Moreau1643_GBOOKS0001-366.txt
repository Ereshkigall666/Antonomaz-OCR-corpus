1
LIVRE QVATRIESME. 355
dit, Que la Reyne auoit touſiours conſerué de
bons ſentimens pour la Ville de Bourdeaux;
qu’elle en auroit reſſenti les effets, ſi elle ne s’e¬
ſtoit renduë indigne par ſa mauvaiſe conduitte;
Que ctgpenples auoient eſté́ ſi temeraires de ſor¬
tir au nombre de huict mil hommes, entre leſ¬
quels on auoit veu des Officiers du Parlement,
& auoient eſte attaquer vne place dependante du
Roy ſeulement: ce qui ne ſe pouvoit excuſer, &
dont l’on ne pouvoit dire autre choſe, ſinon que
c’eſtoit declarer la guerre a ſon Roy; Que neant¬
moins depuis, la Reyne leur voulant donner les
dernieres preuves de ſa bonté, leur auoit enuoyé
vn Mareſchal de France, auec pouvoir abſolu de
calmer tout le deſordre de cette Prouince; au¬
quel ils auoient fait des reſponſes ſi hardies, &
depuis proposé des articles ſi extraor dinaires, que
la Reyne, quoy que portée à leur faire du bien,
n’a pas peu meſme en ſouffrir la lecture, tant ils
eſtoient prejudiciables à l’authorité du Roy & à
l’honneur de ſa Regence. Pour ce qui eſt de la
Prouence, qu’elle n’auoit ſujet de ſe plaindre,
puis qu’on exeecutoit ponctuellement à leur eſ¬
gard le contenu aux articles par eux enregiſtrez,
lors des derniers mouvemens; qu’ils ſe pleignent
inutilement des trouppes qui alloient pillant la
Prouence, puis qu’il eſtoit nottoire qu’elles eſtoít
Y y ij