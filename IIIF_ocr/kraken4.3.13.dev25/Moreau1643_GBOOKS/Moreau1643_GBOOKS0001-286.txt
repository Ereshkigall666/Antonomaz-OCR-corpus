LIVRE TROISIESME. 275
Communautez, ſeroient inuitez à ce meſme deſſein.
Et que pour cet effet il ſeroit pourueu à faire vn fonds,
attendant l’eſtabliſſement duquel, il fut arreſté, que
ſut la ſomme de vingt-neuf mil cinq cens dix-ſept liures,
qui auoit eſté trouvée dans la caiſſe du Conuoy, il ſe¬
roit prins ce à quoy reuenoit le quartier deſia eſcheu
de leurs gages, pour eſtre employé aux neceſſitez pu¬
bliques. Il eſtoit juſte que les Bourgeois y contribuaſ¬.
ſent de leur part, & qu’ils cherchaſſent aà ſe deſcharger
du mal-heur dans lequel ils n’eſtoient pas moins enue¬
 lopez que les autres. On reſolut de faire vne aſſemblée
generale de tous les Corps, pour ouyr toutes les pr¬
poſitions qui ſe fairoient pour trouver de l’argent. Cet¬
te aſſemblée euſt eſté rompuë par vne Ordonnance du
Duc d’Eſpernon, qui faiſoit deffences aux trois nou¬
veaux Iurats, de prendre cette qualité ny d’en faire la
Charge, ſi le Parlement en ayant eu aduis, n’euſt aſſem¬
blé extraordinairement les Chambres, pour reſoudre
ſur cette afſfaire, & n’euſt rendu Arreſt, par lequel il
leur enjoignit de eontinuer l’exercice de leurs Char¬
ges, à̀ peine de reſpondre en leurs priuez noms, de l’é¬
uenement des choſes qui pouvoient arriuer. Et de vray
cette Iuriſdiction n’appartenoit pas au Duc d’Eſpernon,
 puis qu’elle dependoit d’vne Police ordinaire, dont
la connoiſſance eſt naturellement acquiſe au Par¬
lement, & que diuers Arreſts du. Conſeil auoient
ſouvene arraché́ de l’vſurpation des Gouverneurs de
la Prouince.
 LEs Bourdelois ont touſiours eu vne ſi puiſſante
jalouſie pour la conſeruation de leur franchiſe, qu’ils
Mm ij