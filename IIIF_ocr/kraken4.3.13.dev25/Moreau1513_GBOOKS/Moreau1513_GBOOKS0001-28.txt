27
deportements de ce Souuerain, qu’elle ſe reſolut a
quelque prix que ce fuſt de le ietter à bas du Troſ¬
ne, & d’y remettre celuy qu’elle en auoit eſloigné́
ſur l’eſperance d’vn plus fauorable traittement à
 l’auenir pour eux, & de plus de moderatiõ deſa part
dans le Gouuernement. Auſſitoſt Guinemaud qui
vit vne ſi belle ouuerture au retour de ſon Childe¬
ric, luy enuoye la moitié de la piece d’or qu’il auoit
touſiours cherement conſerué́e, il pretendoit,
ainſi qu’il arriua, que ſes approches eſchauffe¬
roient les affaires & rechaufferoient le courage des
coniurés, pendant que de ſon coſté il ſe mit à̀ prat¬
tiquer non plus en ſecret: mais tout ouuertement
les vns & les autres qu’il gaigna d’autant plus faci¬
lement à ſon party, qu’il auoit le plus de credit
dans le Royaume, ainſi Gillon fut chaſſé d’vn
rang qui ne luy appartenoit pas, Childeric fut re¬
rably au grand contentement de tout le monde,
qui fut grandement ſatisfait de ſa moderation
tout extraordinaire à gouuerner les poauples, &
Guinemaud vint à bout de la plus ſubtile, & plus
adrotte trahiſon qui fut iamais miſe en vſage, s’e¬
ſtant rendu le plus perfide de tous les Miniſtres
d’Eſtat aupres de l’vn, pour eſtre le plus fidelle qui
fut iamais aupres de l’autre.