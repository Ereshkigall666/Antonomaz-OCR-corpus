6
toute la force des Rois pour les exterminer ds
Royaume.
Voila donc la guerre ciuile qui accompagne inſe¬
parablement le Miniſtere; & l’hiſtoire de tous ceux
qui l’ont exercé, que l’on verra dans la ſuite de ce
Diſcours, fera connoitre aſſez qu’il n’y en a point eu
en France, qui n’y ait à meſme temps apporté la
guerre inteſtine, qui eſt la plus dangereuſe peſte du
corps Politique.
Ce n’eſt point encor aſſez d’eſtre le ſuiet principal
de ces deſordres, & le pretexte ſpecieux qui a touſ¬
iours ſeruy aux remuemens, & qui a fauoriſé les en¬
trepriſes des Grands de ce Royaume: Ces laſches ty¬
rans de l’authorité des Rois par vne damnable Pol¬
tique, qu’ls appellent Preuoyance, ont fait vne ma¬
xime d’Eſtat de ce déreglement, ſi bien qu’ils ont
conclu, que deſlors qu’vn homme eſtoit appellé au
Miniſtere, il deuoit faire naitre vne guerre ciuile; ils
ſont fondez ſur trois puiſſantes raiſons, toutes d’in¬
tereſts que ie veux rapporter icy, afin qu’on voye
qu’ils ne peuuent auoir que de tres-mauuaiſes & de
tires-pernicieuſes intentions.
La premiere raiſon qu’ils ont de tout perdre, c’eſt
afin de ſe rendre neceſſaires à leur Maiſtre; car luy
ayant emmeſlé ſes affaites de telleſorte qu’il ne puiſ¬
ſe plus les débroüiller, & connoiſſant la peine qu’l
faut prendre à̀ ſe conduire dans cet embaras; il faut
qu’il ait recours aux artiſices de ces broü̈illons, qu’il
les garde aupres  luy, qu’il abandonne tout, & iuſ¬
 