a¬
 i3
ploy de ſa puiſſancé, à prouuer non ſeulement
l’innocence, mais encore le merite de leur vie, par
vne ſolemnelle Declaration.
Il faut croire, Sire, qu’il n’y a rien qui demeure
plus authentique, ny qui ſoit eſtably auec plus de
ſaincteté, puis que comme dit vn grand Secretaire
des Roys: S’il y a quelque reconnoiſſance legiti¬
me dans le monde, c’eſt le ſentiment auantageux
d’vn Souuerain, & la plus haute recompenſe que ſe
puiſſe propoſer la fidelité d’vn ſujer, c’eſt la loü̈an¬
ge d’vn Maiſtre qui luy doit ſuffire, & dont elle
doit tjrer toute ſa gloire, quand elle ſe verroit pri¬
uée de touteautreſorte de biens; n’eſtant pas vray¬
ſemblable qu’elle ſoit jamais lachement flattée
par celuy qui peut d’ailleurs, & par le droit de ſa
puiſſance oublier ſes ſeruices ſansluy fairetort.
Cependant lalangue de ces calomniateurs s’eſt
renduë̈ tellement ingenieuſe à la ruine de ces
Perſonnes dont ie parle, que pour rendre mon¬
ſtrueuſes certaines matieres de ſoupçon qui s’e¬
ſtoient leuées das l’eſprit de voſtre Majeſté, ils les
ont groſſies & multipliées juſqu’a l’infiny: Ils luy
ont perſuadé desja que c’eſtoient des tentations
d’independance, & qu’il eſtoit de ſa prudence d’al¬
ler prendre leurs intentions juſques dans l’ame, &
courir au deuant du mal qu’elles pouuoient faire,
alors meſme que ſa Iuſtice ne pouuoir s’empeſcher
de reconnoiſtre le bien qu’elles auoientfai.
Par là on ne lesa jugées coupables que de trop
D