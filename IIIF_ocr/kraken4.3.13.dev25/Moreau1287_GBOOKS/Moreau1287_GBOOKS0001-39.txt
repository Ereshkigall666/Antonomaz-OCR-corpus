38
me donner des marques de ſon amitié dans le ze¬
le qu’il teſmoignoit pour le bien public, pour
l’accroiſſement de ma grandeur, & pour l’after¬
miſſement de mon Eſtat: excellent homme en
effet, & qui euſt porté la gloire de mon nom
iuſqu’au cil, ſi mon eſprit ſe releuant à propor¬
tion qu’il le voyoit, ſe fuſt conſerué ſur luy
l’auantage que ie receus du ciel en naiſſant.
MON FILS, c’eſt icy que vous deuez remar¬
quer aà ma honte, qu’il ne faut pas qu’vn Prnnce
ſe laiſſe vaincre en ce qui doit eſtre la ſcience des
Roys, & qu’il ne faut pas auſſi que de peur de
ceder la victoire à d’autres en ce ſujet, il eſloi¬
gne les plus habiles gens du gouuernement de
I’Eſtat: mais qu’il ſoit comme le’Soleil, qui
communique la lumiere à tous les Aſtres, & ne
la reç̧oit de pas vn, & comme ces Chefs d’Ar¬
mées celebrez par les Poëtes de l’Antiquité, qui
parroiſſans dans vn gros, auoient touſiours la te¬
ſteau deſſus de tous les eſcadrons, dont on les
peint enuironnez: Cependant, vous verriez auec
quelle vigueur & quelle conſtance ie combaty, &
renuerſay vne puiſlance ennemie qui partageoit
mon Royaume, & comme par ces deux victoi¬
res, m’eltant rendu de pupille majeur & de Prin¬
ce à demy, Maiſtre & Seigneur de tout mon
Royaume; ie me fis de ces auantages, & de la
conqueſte d’vne infinité de cœurs que ie rega¬
gnay par ce moyen, des marches pour arriuer aà̀