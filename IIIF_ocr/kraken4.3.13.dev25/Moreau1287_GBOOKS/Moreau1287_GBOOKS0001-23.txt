2 2
la France, a fait tranſporter pluſieurs millions
en Italie, qu’il a reueſtuë ainſi des deſpoüilles de
noltre Royaume ſans voſtre aueu, ny celuy d’au¬
cun des Trois Eſtats; ſi ce n’eſt du Clergé, qui
preſte vne obeyſſance aueugle à tous ſes deſ¬
ſeins.
 Le Cardinal de Richelieu ſortit d’vne maiſon
aſſez illuſtre, fut nourri dans le ſein des Muſes, &
parmy les exemples d’honneur & de ſainteté, fit
touſiours voir dans ſon viſage, ie ne ſçay quoy
d’Auguſte, d’imperieux & de grand, n’eut point
d’habtudes, qui ne ſentiſſent leHeros & le grand
omme d’Eltat, ny de paſſions que celles qui
tendent aux-grandes choſes: & le Mazarin tiré
de la fange, eſleué parmy des Valets & des Eſta¬
fiers, en la plus ſale Goinferie, & parmy des ex¬
emples d’infamie & de ſaleté, n’a point deſmen¬
ti cette origine abjecte, & cette education repro¬
chable, n’a dans le.viſage tien qui ne ſente le
Baſtelleur, & le Bourgeois de Mazare, aucune
habitude que vitieuſe, & nulle paſſion que baſſe
& rampante, s’il ne la tient par emprunt de la
fortune.
Le Cardinal de Richelieu, fut zelé pour la
grande reputation, & reſtablit celle du nom
François dans l’Afrique & dans l’Aſie, auſſi bien
que dans l’Europe, & Mazarin a paru touſiours
tellement indifferent à l’infamie, qu’on ne doit
point s’eſtonner, s’il tient indifferent le preiudice