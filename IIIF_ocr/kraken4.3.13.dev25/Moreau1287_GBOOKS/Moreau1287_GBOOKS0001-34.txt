33
Cependant ie ne dois pas auſfi celer qüe ces Prin¬
ces eſtablis par force en vn pays de conqueſte, ſe
ſont maintenus par la violéce: & ſans vous parler
des premiers ſiecles, il eſt iuſte que vous ſç̧achiez
que les derniers Roys qui ont commandé, ſe ſont
attribuez des droits illegitimes dont on deman¬
de maintenant l’abolition; & que c’eſt vne des
principales cauſes des troubles de voſtre Eſtat.
Ie ſç̧ay bien que vous vous dites la Loy viuante
& animée, qui eſtablit pour loy tout ce qui luy
plaiſt: mais i’ignore qui vous donne ce titre, ſi
ce n’eſt l’eſpée qui vous le peut de meſme oſter:
Pour moy, MO FILs, i’auouë que ie m’y ſuis
méconté comme les autres, & que i’ay pluſtoſt
accreu le mal que ie ne l’ay diminué: mais il faut
que vous confeſſiez que voſtre Mazarin l’a por¬
té dans l’extremite. Vous donc, qui connoiſſez
que la patience des peuples eſt aà bout, & que la
reuolution de l’Eſtat eſt proche, ſ vous n’y re¬
mediez promptement, taſchez d’en vſer auec
tant de moderarion & de prudence, que vous
rendiez le courage à ceux qui l’ont preſque per¬
du; & que vous l’oſtiez à ceux qui paroiſtent en¬
flez d’orgûeil & de vanité, dans l’eſperance de
 profiter de ces deſordres: & pour arriuer à cet¬
te heureuſe fin, il faut que vous oſtiez tous les
prerextes de la guerre, la Reyne, le Mazarin, les
 Eſtrangers qui ſont dans voſtre Conſeil, & le
premier Preſident, auec la plus grande partie