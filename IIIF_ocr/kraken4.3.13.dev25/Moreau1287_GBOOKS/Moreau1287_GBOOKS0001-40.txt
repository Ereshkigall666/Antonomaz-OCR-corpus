49
la gloire d’abaiſſer l’orgueil d’Eſpagne qui me
brauoit auparauant, & qui vous accable à pre¬
ſent. Vous verriez que ie ſçeus vaincre les Alpes,
pour eſtonner les Pyrenées, que l’Italie annon¬
çant ſa diſgrace à l’Eſpagne, y jeta l’eſtonnement
& la terreur, & que l’Alemagne troublée au bruit
de mes armes, & de celles d’vn puiſſant ennemy
que i’attiray ſur ſes frontieres du coſté du Septen¬
trion, pour l’empeſcher de ſecourir l’Eſpagne
ſon alliée, ſembla dire aux Prouinces du Pays¬
Bas que l’Eſpagnol y tenoit encor, que le temps
de ceder à mes armes eſtoit venu, & qu’il faloit
receuoir la loy d’vn Conquerant, qui donnoit le
branſle à toute l’Europe. Vous verriez ainſi la re¬
nommée porter le bruit de mes Conqueſtes aux
Prouinces les plus reculeées de l’Aſie & de l’Affri¬
que, & la reputation des François ſe reſtablir par
ce moyen chez les Eſtrangers qui n’en parloient
qu’auec mépris auparauant, & vous diriez ſans
doute, en plaignant le malheur de voſtre regne
qu’ii eſt doux de vaincre & d’eſtre vainqueur, &
que c’eſt eſtre veritablement Roy, que de regner
de certe ſorte. En effet, MO FILs, ce n’eſt
pas eſtre Roy, que d’auoir comme Darius, des
coffre d’or, qui furent admirez d’Alexandre,
qui ſe trompa dans ce ſentiment: Mais c’eſt eſtre
Roy, que de les conquerir comme Alexan¬
dre, & de ſe rendre digne de les poſſeder com¬
me luy, & de mourir de meſme au milieu de ſes
