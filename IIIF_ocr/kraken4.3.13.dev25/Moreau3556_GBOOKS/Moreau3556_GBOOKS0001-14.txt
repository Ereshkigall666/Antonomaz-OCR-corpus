glorieuſes:& ſi ils n’ont iamais rien entrepris que pour ſatiſ¬
faire à leur vanireé, au contraire de noſtre Heros, qui n’a ia¬
mais rien fait que pour ſa Patrie.Auſſi a-til miis ſa reputation
en vn eſtat ſans exemple. C’eſt pourquoy il a banny de tou¬
tes ſes actions,toutes celles qui eſtoient indignes d’vn affaire
de ſi haute importance. Enfin, c’eſt vn homme dont la ver¬
tu ne ſç̧auroit eſtre facillement compriſe, mais bien conſi¬
deré́e. Et nous deuons dire de luy, mieux de qui que ce
puiſſe eſtre, V’rum magna exflmatrons. Parce que ſa valeur a
paſſe au dela de toutes les valeurs humaines: elle a qu lque
ie ne ſçay quoy de celeſte & de diuin, que nous ne ſçau¬
rions comprendre. C’eſt le fruict d’vne excellente vertu, &
d’vne perfection inimitable. Vne petite vertu peut eſtre fa¬
 cilement entenduë̈; mais la ſienne eſt tellement ſublime,
qu’elle le tire du rang des hommes, pour le mettre au nom¬
bre des Diuinitez mortelles.Que peut-on faire de plus grand
& de plus illuſtre, que de ſauuer vn ſi floriſſant Empire que
le noſtre, de la tyrannie de nos ennemis, & de le remettre
dans la paix, & de l’abondance? Par la Paix les Peuples ſont
dans leurs biens & dans le repos, & par la fin de la guerre, le
Roy void ſont Eſtat bien aſſeureé, & ſes Sujets hors de la vo¬
lorie de ceux qui gouuernent les affaires. Auguſte Ceſar n’a¬
uoit point de plushaute vanité, que celle de conſeruer l’E¬
ſtat, & de tenir ſes Peuples dans la Paix & dans la Iuſtice.
Salomon s’eſt acquis la plus digne reputation de toutes cel¬
les où les hommes puiſſent pretendre, pour auoir touſiours
donneé la Paix à ſon Peuple. Fabius Rullus s’acquit le ſurnom
de Tres-grand par ſa ciuilité & par ſa prudence. Et certes,
il eſt bien plus difficile & plus important de trauailler à la
conſeruation d’vn Empire, comme nous auons deſia dit,
que non pas de l’amplifier, & deffendre ſes limites par des.
D fameuſes