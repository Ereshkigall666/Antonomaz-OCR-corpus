14
la diſtingue de la tyrannie, qui luy eſt tellement oppoſée, qu’il n’y a
point de milieu, & qui fout que celuy qui les paſſe ſe ſeruant mal
 de cette authorité, ne peut eſtretenu que pour vn meſchant, au con¬
traire de celuy qui demeurant dedans ſes termes, deit eſtre honoré,
aimé & reſpecté, comme vn legitime Monarque. De quel crime
donc ſeront coulpables, ceux qui par vn reſpect fort diſcret, & vn
zele tres-conſideré, pour le bien de l’Eſtat s’oppoſent à ces maxi¬
mes deteſtables, & taſchent par de tres-humbles remonſtrances, &
par toutes les voyes de ſoubmiſſion & de douceur de rmontrer clai¬
rement, que faire empriſonner des perſonnes de marque, tres-con¬
ſiderables pour leur naiſſance & pour leurs belles qualitez; les deſ¬
poüiller de leurs biens ſans en auoir des pretextes ſpecieux, & en¬
core moins raiſonnables? Que d’exercer des cruautez inoüies en¬
uers les peuples, pour les deſpoüiller de leurs biens, & les reduire à
vne extreme neceſſité? Que de permettre à des Fauoris, à des Mini¬
ſtres, aà̀ des ie ne ſçay qui, qui ſont des ouurages d’vne nuict, qu’ils ſe
gorgent du ſang du peuple, s’enrichiſſent de leur pauureté, ſe ré¬
jouiſſent, faſſent bonne chere pendant que de bons ſeruiteurs du
Roy ſont accablez de miſeres? Que l’on ne garde la foy du
Roy, ni aux Princes, ni aux Magiſttats, ni aux Peuples? De quel
orime, dis-je, peut-on accuſer ceux qui diſent, que s’eſt paſſer les
bornes de la Iuſtices que c’eſt quiuter les termes, & entreprendre au
delà du pouuoir dubon Roy; que c’eſt violer la Raiſon, les Loix &
Diuines & humaines, & tourner le dos au Chriſtianiſme? Qui di¬
ſent, que ſuiuant ces deſordres & ſes pretentions tyranniques, c’eſt
ébranler & ſapper les plus anciens, & les plus fermes fondemens d’vn
Eſtat; ſeront-ils rebelles ?Et ils ne procedent que par remontran¬
ces & ſoubmiſſion? Seront-ils inuſtes, & ils ne demandent rien
tant que la Iuſtice? Seront-ils ennemis de l’Eſtate Et c’eſt leur zele
genereux qui les oblige d’agir pour le defendre, & le ſouſtenir lors
qu’il eſt preſt de tomber? Peur-on dire, qu’ils ayent des intolligen¬
ces auec les Ennemis de l’Eſtat?Ils les veulent deſtruire. Voy donc..
cher Leteur, ſi t les accuſeras, ou ſi tu les excuſeras, & paſſons au
rteſte de noſtre diſcour;.
 Comme cette Authorité eſt emanée de la puiſſance Diuine, il y
a auſſi au deſſous d’elle des Subjets qui la recçoiuent par participa¬
tion, pour en diſpenſer les effets aux peuaples, ſelon que l’exigent les
occurrences, & les Rois, qui autre-fois gouuernoient ſeuls, onat pris