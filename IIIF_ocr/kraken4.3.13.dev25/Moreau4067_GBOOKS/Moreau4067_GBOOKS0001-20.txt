15
des Miniſtres pour ſe deſcharger de quelque prtie dutrauall, 
des peines du gouuernement, ils eſloient autrefois Iuges de tous
les differens qui arriuoient entre leurs Subiers, & dans l’augmenta
uion de leur Empire: & dans la pluralité des debats, que la cor¬
ruption des ſiecles a touſiours fſait multiplier, ils ont conſtitué plu¬
ſieurs Iuges, en qui ils ont leur Athorité ſouueraine pour s’en ſeruirt
auec raiſon. Si bien que l’authorité qui eſt dans ces Iuges eſtant
immediateent du Monarque, elle le retient de la ſouueraineté
auſſi bien que celle du Miniſtre, & conſerue tout ce que la ſuperieu¬
re ſe pouuoit atribuer. Que ſi quelquefois il arriue que l’vne ou
l’autre ſe deſtourne de ſa fin, il n’y a point d’inconuenient que celle
qui eſt droite faſſe tous ces efforts pour remettre celle qui manque
dans le chemin qu’elle doit ſuiure; & y eſt tellement obligée, qu’el¬
le ne peut faire le contraire ſans manquer à ce qu’elle doit, ſans.
entrer dans l’injuſtice, & ſans s’oppoſer aux preceptes de la cha¬
rité, qui nous commande de radreſſer les deuoyez. Combien donc
ſont blaſmables ceux qui par vne volont́ deſreglée, pour ſatisfaire
à leurs paſſions, ſans aucunes conſiderations du bien de l’Eſtat, ny
les malheurs qui y peuuent arriuer par leurs fautes, ſe bandent, ſe
liguent, & attaquent directement par les biens, par la vie, & par
l’honneur; eeux qui par toutes les voyes de juſtice & de raiſon, ont
fait voir les defauts pour les corriger? De quelle eau ſe pourront
lauer ceux qui apres auoir pillé les peuples, deſolé les Prouinces,
fortifié l’ennemy, ruiné l’Eſtat, refuſé la paix auantageuſe, & fait
des violences inoü̈ies, & que la poſterité aura peine de croire, ont
voulu pour ſe deffaire de ceux, qui auec toute iuſtice s’oppoſoient à
leurs pernicieux deſſeins,immoler deux millions de teſtes à leur fu¬
reur & à leur rage, afin que dans vn ſi grand nombre celles à quiils
en vouloient nõmément y fuſſent compriſes. Les Egliſes ont eſté́
polluées & pillé́es; les vierges & les femmes violées: les pauures
Paiſans vollez, deſpoüillez, battus, & tuez, quoy qu’ils fuſſent res
innocens, fion ne veut les tenir criminels pour auoir prié Dieui
pour la conſeruation de leurs Conſeruarteurs, & la proſpeité de
leurs ventables Peres.
C’eſt à vous, genereuſe Nobleſſe, à qui i’adreſſe mes plaintes
legitimes. C’eſt à̀ vous qui auez autre fois fait ſentir l’effort de vos
courages aux ennemis de cét Eſtat, à̀ le ſouſtenir & l’empeſchor de
ſa ruine C’eſt à vous ſur qui vne parie de l’Authorité Royale e