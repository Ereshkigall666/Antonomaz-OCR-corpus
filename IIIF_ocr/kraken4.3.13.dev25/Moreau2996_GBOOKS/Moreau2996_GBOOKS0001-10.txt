5
rendre reſponſe dans le lendemain huit heures du mati, autre¬
ment qu’il s’en iroit à S. Germain, & que nos paſſe ports ſeroient.
preſts pour retourner à Paris; Qu’il proteſtoit que nous ſeronsreſ¬
ponſables de tous les malheurs qui arriueroient aà la France ſi l’on
ne ſatisfaiſoit à̀ ce qu’il deſiroit de nous:Monſieur le Prince a fait la.
meſme proteſtation contre nous. Monſieur le Preſident de Meſme
areſpondu lort genereuſement, & en ſubſtance a dit, que la Com¬
pagnie auoit ſujet de remercier ſadite Alteſſe de la bonté qu’elle
auoit teſmoignée, la ſupplioit de la vouloir continuer & de ne pas
croire qu’elle euſt apporte des longueurs, quelles ne procedoient
point de la patrt des Deputez, mais pluſtoſt de l’inexecution des
promeſſes qu’on leur auoit donnees, n’y ayant eu aucuns viures
amenez à Paris iuſques à ce iour. Monſieur le Duc d’Orleans &
Monſieur le Prince ont interrompu, & ont dit, qu’ils n’eſtoient
point marchands de bled, & que c’eſtoit aſſez d’auoir expedié
des paſſfeports pour cet effet. M. le Preſident de Meſme a reparty,
que pour la premiere propoſition touchant la tranſlation du Parle¬
ment, qu’il n’y auoit point d’exemple; que s’il n’eſtoit queſtion que
de ſoubmiſſions, le Parlement n’auoit jamais manqué d’en faire,
& qu’ils ſouhaiteroient les faire comme bons & fidels ſubjets &
Officiers: Pour la defenſe des Aſſemblées, que cette propoſition
ſembloit contraire à l’eſſabliſſement du Parlement; Que qui diſoit
Parlement diſoit Conference & Aſſembĺe; Que lors de la Ligue
Meſſieurs des Enqueſtes auoient beaucoup contribué à l’affermiſ¬
ſement de la loy Salique par l’Arreſt qu’ils auoient donné, qui
auoit aſſeuré la Couronne du defunct Roy Henry le Grand ſon
pere, qui en auoit teſmoigné depuis toute ſorte de gratitude à la
Compagnie. Ce diſcours continuant plus auant, Monſieur le Duc
d’Orleans a derechef interrompu, & a dit, que la Compagnie auoit
entendu ce qu’il auoit dit, & l’a encores repeté; Et Monſieur le
Prince a dit, que ce qui auoit eſté en ce temps-là auoit eſte fait
courageuſement, & que l’on en auoit ſceu gré à ceux quil’auoient
fait, mais que le temps eſtoit changé, & que les affaires du Roy
requeroient ce que Monſieur le Duc d’Orleans deſiroit fuſt execu¬
te, & ſur cela ſe ſont retirez de la compagnie: N’ayant pas bien pris
es termes de la propoſition faite par ſon Alteſſe Royale, & trouuant
quelque difficulté à l’intelligence des propoſitins on a enuoyé par
deux fois les Depute pour prendre les propoſitions par eris
 
