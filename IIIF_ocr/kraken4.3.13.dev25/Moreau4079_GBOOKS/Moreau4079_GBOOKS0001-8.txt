3
encrés dans nos biens, dans nos terres, &nos fortunes,ce
ſera alors que nous reconnoiſtrons nos fautes, mais il ne
ſera plus temps; quand ils auront exercé des cruautez,
des barbaries inoüies ſur nous, quand de maiſtres nous
ſerons venus eſclaues; ce ſera alors que de noſtre aſſou¬
piſſement nous nous reueillerons, mais il ne lera plus
temps: Nous maudirons l’heure de nos mauuaiſes reſo¬
lutions, nous ſouhaitterons auec acclamationlesſeruices
que nous deuons à̀ vn Roy que Dieu nous a donné, mais
nous ne le trouuerons plus en eſtat de nous eſcouter.
 Contribuez donc de vos ſoins, mes chers Concitoyens,
à ne point ſouffrir cét Eſpagnol, odieux aux François;
Finiſſons donc encor vne fois cetre guerre, & deman¬
dons la Paix, auec l’obeiſſance que nous deuons au oy:
il eſt trop bon pour ne nous la pas donner, quand nous
nous mettrons en noſtre deuoir; il nous fſera iouyr de
la generale, & voir fleurir auec ioye ce beau Royaume,
que noſtre ennemy voudroit voir diuiſé en mille partia¬
litez; obeiſſons donc à̀ noſtre Prince, & nous en rece¬
urons les fruits; & finiſſons, en nous ſouuenant que tou¬
te puiſſance vient de Dieu, Adieu.