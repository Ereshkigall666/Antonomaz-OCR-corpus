e6
i
t

Dieu eſt iuſte. Les Anceiens diſoient, que leurs Diuini¬
tez auoient des pieds de laine, mais des bras de fer. Dieu
differe aucunefois l’execution de ſa Iuſtice, par ſa bon¬
teé, attendant noſtre conuerſion: Mais quand il void
nos cœurs endurcis au mal, que ſon bras eſt peſant, que
ſes Iugemens ſont eſpouuentables! Continuez, ô grand
Prelat! de leur faire des Remonſtrances. Laà voſtre Elo¬
quence, dont(comme cé́t Heraule Gauloisvous atti¬
rez à vous tous les cœurs par les oreilles, & la verité de
vos Diſcours, qui eſt bien plus forte, peut-eſtre les tou¬
chera. Les aſſiduitez que vous & voſtre Clergé rendez
au Seruice de Dieu, peut-eſtre appaiſera ſon ire. Mais
ſi les prieres, les vœux, les ſubmiſſions & les larmes, ne
peuuent fléchr le cœur de nos Ennemis,
ee-cape ſaxa manu, cape robora Paſtor,
Prenez en main, ô digne Prelat! les armes ſpirituelles &
temporelles, Vous ſerez ſuiuy, vos Oüailles cognoiſſent
voſtre voix, & vous cognoiſſez ce qui leur eſt propre.
Vous n’eſtes pas de ces Eueſques qui ne rempliſſent les
Chaires & les Temples de leurs Diſcours fardez, que
pour acquerir la bienueillance des Miniſtres, & eſtre
eux-meſmes Miniſtres de leur ambition; & auſſi toſt
qu’ils ont acquis ce que leurs naiſſances ny leurs vertus
ne meritent pas, ils deuiennent muets, n’ont plus d’elo¬
quence, ny de ſcience, que pour flater honteuſement
leurs bienfacteurs, pallier leurs vices, & conniuer à leurs
pernicieux deſſeins. Mais vous, Monſeigneur, tant plus
vous auez de dignitez, tant plus auez-vous veritable¬
ment de charge. Et il ſemble que comme vn autre Her¬
eule, le Ciel vous voulant eſprouuer, vous faſſe tous les