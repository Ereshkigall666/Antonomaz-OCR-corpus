1

1
eſtoient gardeé le meilleur de tous les morceaux
en ſe releruans le plaſir de la vangeance; mais
comme ce ſentiment eſt criminel quoy qu’expri¬
mé́ par la bouche d’vn profane, qu’el nom doit. il
prendre en celle d’vn Prince de l’Egliſe? cela n’a
rien de cette ancienne Rome ny de la nouuelle.
 La profane eſtoit plus conſcientieuſe, & la ſainte
ne peut ſouffrir ce que tu appreuues. Quoy les
eſtrangers ne diront ils pas que c’eſt vne honte à
la France qu’elle ſouffre vn miniſtre qui ne reſpi¬
re qu’apres le meurtre & le carnage de ceux qui
l’ont recçeu chez euir auec honneur, & que cé́t in¬
ſolent donne des exemples ſi pernicieux à vn ieu¬
ne Monarque? Tout le mõ̃de crie tout haut que
u imites les voleurs des grãds chemins qui tuent
ceux à qui ils ont oté la bourſe. Pour peur que
tu euſſes leu les Hiſtoires tu aurois appris que la
clémence eſt la cbnſeruatrice des empires, &
qu’il n’y a que les tirans qui ſe plaiſent à voir des
ſupplices. Vn bel eſprit dit fort à propos ſur ce ſu¬
ier qu’il faut épargner le ſang des hommes pour
ce que le grand nombre des ſupplices n’apporte
pas moins de des-honneur à vn Prince, que fait le
grand nombre de funerailles à vn Medecin. C’eſt
doncauec raiſon que l’on mettra deſormais leMa¬
zarin au rang des demons qui ne ſont capables
que du mal, & peut eſtre auſſi que comme eux il
 porte ſon enfer dedans le ſein. S’il luy reſte quel¬
que peu de conſcience elle doit eſtré dechirée par
les remords deſes crimescõme par mille impitoya