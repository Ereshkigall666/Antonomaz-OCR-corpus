Eſt. il poſſible que l’ame de ce Prince ne ſoit ex¬
tremement afftiǵe dans la connoiſſance qu’il a
que Dieu eſt en colere luy pour auoir permis aà
ſes Soldats toutes ſortes de licences criminelles,
& que ſes Aurels prophanez auſſi bien que le
ſang reſpandu des Peuples demandent vengean¬
ce de ſa perſonne, & auancent l’heure de ſa mort?
Qu’elle ioye peut auoir vn Prince quand il con¬
ſidere en luy meſme que doreſnauant il ne viue¬
ra plus n’y dans l’eſtime, n’y dans la penſée des
Frãç̧ois, & qu’il ſera blaſmable parmy les Eſtran¬
gers d’auoir leue les armes conre ſes propres.
enfans & d’auoir conſpireé la ruine de celle qui
apres luy auoir donné la vie, l’auoit encor com¬
blé de biens, d’honneur, de richeſſes & de gloi¬
re? On luy reprochera que ſes Anceſtres n’ont
pas mieux ſeruy l’Eſtar que luy, & qu’il y a qua¬
tre vingt ans que la maiſon deConde à touſious
broüillé les affaires de la France, & cauſeé mille
guerres. Pource qui regarde le Cardinal qui pou¬
roit exprimer les tranſports, les rages, les inquie¬
tudes de ſon eſprit, ſa conſcience luy eſt vn bour¬
reau qui ne luy donne n’y treue n’y relaſche, qui
 le tourmente continuellement, & qui au milieu
de ſes plus grandes delices ne luy repreſente que
de cruels ſupplices ou de la parr de Dieu, ou de
celle des hommes. Les horribles phantoſmes qui
luy apparoiſſent la nuict & qui interrõpent ſon
ſommeil, ne luy promettent aucan repos, & les
 ¬