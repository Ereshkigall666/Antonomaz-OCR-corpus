1
r8
Le Samedy vingt-deuxiéme Iuin 1652.
1 
E iour, encores qu’il euſt efte reſolu de s’aſſembler au
Palais, pour acheuer l’affaire commanceée; neantmoins
Meſſieusrs les Preſidens de la grand’ Chambre, donnerent
ordre au premier Huiſſier de faire aduertir tous Meſſieurs,
ſoit de la grand’Chambre, ſoit des Enqueſtes, de ne venir
au Palbais, à cauſe de la reſolution priſe le ſoir en la Place
Royale, & que l’on auoit aſſemblé des gens de guerre pour
fauoriſer & executer le deſſein qu’auoit pris M. de Beau¬
fort; ayant dit qu’il feroit de greé ou de force declarer le Par¬
 lement, ou qu’l donneroit les oms de tous les Mazarins,
pour eſtre liurez à la fureur du peuple: Auquel il faiſoit en¬
tendre que la reſiſtance du Parlement à donner vn Arreſt
d’Vnion auec les Princes, eſtoit ce qui perdoit tout, & qui
empeſchoit l’effec des bons deſſeins qu’ils auoient, & qui
meſmes empeſchoit le Cardinal de s’en aller.
Quelques Conſeillers ne laiſſerent pas d’aller au Palais,
mais les Preſidens s’aſſemblerenit chez Monſieur le Preſi¬
dent de Bailleul, pour, aduiſer ce qu’ils auoient à faire. M. le
Prince l’ayant ſçeu, y alla les prier de s’aſſembler l’apreſdi¬
née, les en conjurant de la part de ſon Alteſſe Royale & de la
ienne, ilsle refuſerent, diſnt: Qu’il y auoit partie faite
pour les aſſommer, mais qu’auparauant ils vouloient pour¬
uoir à leur ſeureté. Monſieur le Piince au conmancement
auoit trait́ Monſieur le Preſident de Bailleul auec aſſez de
meſpris;, lny diſant: Qu’il falloit qu’il allaſt au Palais l’apreſ¬
diſnée, ſinon que S A. R. & luy, ferolent choſe qui luy ſeroit
peu agreable, mais le voyant auec les autres Preſidens reſo¬
lus de n’y point aller, & peu intimidez deſes menaces, il les
changea en prieres. Il pria en ſuitte M. le Preſident de No¬
uion d’aller à Luxembourg, qui lerefuſa auſſi, diſantQue c’e¬
ſtoit vn piege qui luy eſtoit tendu par M. deBeaufort, dont on
ſç̧auoit la reſolution: mais il preſſa tant & conjura tant M. de
Nouion, l’aſſeurant qu’il ne luy ſeroit fait aucun tort, & qu’il
le meneroit dans ſon Caroſſe, qu’enfin il ſe reſolut d’y aller.