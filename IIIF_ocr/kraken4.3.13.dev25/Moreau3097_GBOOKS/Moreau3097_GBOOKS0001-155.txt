¬
154
Duc d’Orleans, & ſondit Couſin le Prince de Condé, fe¬
ront marcher droit aà̀ la fronriere de Flandre les Trouppes
Eſtrangeres, qui ſont aux enuirons de Paris, auſquelles il
ſera fourny eſcortes & eſtapes pour cét effet. Qu’ils feront
ioindre les Trouppes qui eſtoient ſous leurs noms, aupara¬
uant les preſens mouuemens aà̀ ſes armées, commandeé́es
par les ſieurs de Turennes, & la Ferté Senneterre, Mareſ¬
chaux de France, qui ſeruent à preſent prés de ſa Perſon¬
ne, pour executer les ordres qui leur ſeront donnez par le¬
dit Seigneur & ſeſdits Lieutenans Generaux: Et qu’ils luy
enuoyeront leurs Lettres, ou Ordres neceſſaires pour le li¬
centiement des Troupes dépendantes d’eux, eſtans dans
les Prouinces éloignées, quiont eſté leuées ou aſſemblées
par eux depuis les preſens mouuemens, ſans que les parti¬
culiers ſoient tenus à utre choſe qu’à rentrer incontinent,
& ſans delay, & debonne foy, dans leur deuoir da ns ledit
temps de trois iours apres la publication, pour ceux qui
ſont par deçà la Loire, & dans quinze iours pour les autres;
les ayans deſchargez & exemprez de faire, pour raiſon de
ce, aucun aéte, y proteſtation de fidalité en iuſtice. Veut
ledit Seigneur Roy, qu’à faute de ſatisfaire au-contenu de
ſeſdites Lettres dans ledit temps, ils ſoient deſcheus de la
grace port́e par icelles: De laquelle il auroit excepté ſeulo¬
ment les crimes commis entre les particuliers de meſiue
party.
Pour raiſon deſquels, les actions demeureront en leur
entier, Ainſi que plus au long eſt porté par leſdites Lettres;
Concluſions du Procureur General du Roy, tout sonſide¬
ré: Ladite Cour a ordonne & ordonne, Que leſdites Lettres
ſeront leuës, publiées & regiſtrées au Gref de la Cour,
pour eſtre executees, gardées, & obſeruées ſelon leur forme
& teneur; ſans neantmoins en ce comprendre les crimes
exocrables de ſacrilege, incendie & violement; & ſans que
les autheurs & complices de l’attentat fait à la Iuſtice &
aux Officiers du Parlement, le vingt-cinquieſme Iuin der¬
nier, ny ceux qui ſe trouueront coupables de l’incendie ar¬
riué en l’Hoſtel de Ville de Paris, le quatrleſme Iuillet en¬
ſuiuant,
 