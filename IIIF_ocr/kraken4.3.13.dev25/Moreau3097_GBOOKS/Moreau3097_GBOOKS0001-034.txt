 
31
& ayant fermae la porte, puis tireé quelque coups de Carabi¬
nes dont aucuns furent tuez. La rage eſtoit ſi grande par¬
my les aſſaillans, que non contents de tirer continuellement
contre les feneſtres & la porte, en ſorte que perſonne n’oſoit
ſortir ny pas meſme paroiſtre, ils allerent prendre du bois
dans les batteaux, & allumerent des feux contre les portes,
dont la flamme alloit iuſques au premier eſtage, comme
auſſi deſſous l’arche&aux voû̂ses, qui ſontdeſſous pour bruſler
toute la Maiſon de Ville, & ceux qui eſtoient dedans, c’eſt à
dire, l’ellte de paris. Les portes bruſlées, ces barbares entrerent
pour poignarder ce qu’ils n’auoient ſceu bruſler; quelques¬
vns qui voulurent ſe ſauuer, furent tuez & maſſacrez dans
la Greue, entr’autres Monſieur le Gras Maiſtre des Reque¬
ſtes, Monſieur Ferrand Conſeiller au Parlement, Monſieur
Miron Maiſtre des Comptes, qui fut tue à coups de ha¬
ches ſur la teſte, par vn qui luy reprocha qu’il auoit fait’ſau¬
uer le Lieutenant Ciuil, pour monſtrer par cette ſorte
d’armes, que c’eſtoit vn Soldat & vn coup premedité, vn
Marchand de Fer, & plus de vingt-cinq autres Bourgeois
furent auſſi tuez, & l’on ae croyoit pas qu’aucun deuſt é́chap¬
per. Quelques-vns ſe ſanuerent par preſens & promeſſes d’ar¬
gent à des Battelliers & autres gens moins cruels, qui ſe
trouuerent-là; du nombre deſquels fut le preuoſt des Mar¬
chans, & Monſieur de la Barre ſon fils. Monſieur de Beau¬
fort & la Boulaye eſtoient en vne maiſon proche la Greue,
qui ſçauoient tout ce qui ſe paſſoit, ſans ſe mettre en peine
d’aller eſteindre le feu qu’ils auoient allumé. Mais enfin ſur
los dix heures du ſoir, Mademoiſelle, ſoit par compaſſion, ou
bien à la conſideration de quelquas-vns de ſa maiſon, & de ſes
amis qui eſtoient à̀ l’aſſemblée, alla à l’Hoſtel & y mena
Monſieur de Beaufort, & fit ceſſer le bruit & ſortir tout le
monde, eſpars çà & là dans des greniers, & ſur les tuilles, n’y
ayant eu perſonne qui ne crut mourir, ne vovant eſperance
aucune de ſalut. Le Curé de Saint Iean, dont l’Egliſe couroit
riſque d’eſtre bruſlee, porta le Saint Sacrement dans la Gre¬
ue, mais ces coquins s’eſtant mis à gnoux pour la forme
ſeulenment, crierent au Curé de ſe retirer.