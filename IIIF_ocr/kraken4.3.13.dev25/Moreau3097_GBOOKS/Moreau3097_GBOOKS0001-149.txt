148
nier, n’eſtans pas encores informez de ce qui s’eſtoit paſé
lors de l’expedition d’icelle, ny de nos intentions ſur ce ſu¬
iet; & n’ayans pas reconnu les veritables cauſes, ny iugeé́ les
pernicieuſes conſequences de ces troubles Que cependant,
nous les ſentons dans le cœur de noſtre Eſtat, & qu’ils vont
ſi auant, qu’ils ſeroient capables de le ruyner, ſi le cours n’en
eſtoit arreſte. Eſftans touchez d’vne viue douleur des violen¬
ces extremes, que tant d’Armées de differens partis cau¬
ſent en diuers endroits, ſans qu’il parmſſe plus aucun reſpet
des Maieftez Diuines & Humames; Et ayans vne tres-ſenſi¬
ble compaſſion des perres & calamitez que noſtre peuple
ſouffre, ayans auſſi vn ſentiment particulier de la fidelité &
affection à noſtreſeruice, que nos Suiets de tous les ordres
duoyaume nous ont fatt connoiſtre preſque en toutes nos
Prouinces, quebques voyes que l’on ayt tentée pour les en
diuertir; Et voulans traiter ceux qui ſont autheurs de ces
troubles, enſemble ceux qui les ont ſuiuis comme vn bon
pere fait ſes enfans, oublians leuts fautes lors qu’ils les re¬
connoiſſent, & s’en deſiſteat; Nous auons deſiré́ en faiſant
connoiſtre au publie nos itentions, ſur ce qui s’eſt paſſe de¬
puis les preſens rroubles, donner des effets de noſtre bonté
& clemence à tous ceux qui ſe ſont éloignez de leur deuoir;
pourueu qu’ils y rentrent ſincerement & actuellement;
SçAvoi FaAIsoNs, Que noas pour ces cauſes, & autres bon¬
nes conſiderations à ce nous mouuans, ayans fait mettre
cette affire en deliberation en noſtre Conel, où̀ eſtoient
la Reyne noſtre tres honorée Dame & More, pluſiears Prin¬
ces, Duecs, Pairs & Ofciers de noſtre Couronne, & autres
Grands & notables Perſonuages de noſtredt Conſeil; De
I’Aduis d’iceluy, & de noſtre certaine ſcience, plaine puiſ¬
 ſance & authorit́ Royales Auons cafſé, reuoqué & annullé,
caſſons, reuoquons & annullons toutes Declarations,
Arreſts, Informations, Saiſies, & autres procedures faites
en execution d’iceuxpar nos Cours de Parlements, & autres
luges quelsconques, à l’oceafion des preſens mouuemens
depuis le premier Feveier nailſix cens cinquante-vn, iuſque
à pteſent; N’entendonsneantmoins y comprendre noſtre