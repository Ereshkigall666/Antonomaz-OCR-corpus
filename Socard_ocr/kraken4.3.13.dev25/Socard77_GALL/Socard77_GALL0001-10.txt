
Nous par iugement Preſidial
Donné an Chaſtelet Royal;
Ordonnons ſur cette matiere
Comme il nous eſt permis de faire
Que ledit Angibout payera
Tous les marchez que faits il a,
Sans aucune ſupercherie,
Tant loyer de Tapiſſerie,
Bouquets, Muſique & le Feſtin,
Sauf ſon recours à cette fin,
Contre Picart qui tout à l’heure
Sans faire plus longue demeure,
L’acquittera pour portion
Suiuant ſon affirmation,
Des trois cinquieſmes de la debte
Comme ayant pour luy eſté faite,
Sauf neantmoins audit Picart
A prendre l’vne & l’autre part.
Des trois cinquieſmes cy-deſſus
Sur les deux Treſoriers receus
Qui ont aſſiſté au ſuffrage
Et ainſi ont paſſe pour ſage;
Mais auparauant que faire droit
Sur le ſurplus de ſon exploit,
Et pour les parties ſatis faire
Diſons en terminant l’affaire,
Que les deux Treſoriers eſleus
Leſquels n’ont pas eſte receus,
Le ſeront à la diligence
De Picart nonobſtant deffence,
Et pour y eſtre condamnez
Seront deuant nous aſſignez,
Afin de payer leur cinquieſme
Comme les autres tout de meſme
Et auſſi ſans aueuns debats
Payer à Maiſtre Nicolas
Poutier
Tant pour ſon droit que ſon ſalaire, du Preſ¬
Cinq eſeus, ceſt ce qu’ilh eſpere.
dial.