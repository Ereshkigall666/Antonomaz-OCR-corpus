Et dudit Picart la reſponce
Qui a dit: qu’on a fait ſemonce,
Sans l’en eſtre venu prier
Partant qu’il n’en doit rien payer,
En aucune ſorte & maniere
Suiuant ſa reſponce derniere
A la ſommation qu’on luy fit
Tant verballe que par eſerit,
Et que ſeroit luy faire outrage
De luy faire porter cette charge
D’autant qu’il eſtoit marié:
De plus il auroit declaré
Qu’attendu ſondit mariage
Il nous demandoit la deſcharge,
Et l’aquit de cette action
Ne pouuant faire fonction
Ny exercer ſondit Office
N’en receuant aucune eſpice,
Pour pouuoir ſuruenir aux frais
Tant du feſtin que des bouquets,
Et meſme auroit dit pour replique
N’eſtre tenu lde la Muſique,
Et qu’on ne l’a daigné mander
Non plus au Siege qu’au diſner,
ioint que pour lors en ſon abſence
L’on fit paſſer pour ſa preſence
Non le iour meſme du feſtin
Mais au diſner du lendemain,
Pour ſe moquer de luy vn homme
Qui ſans dire ſon nom ſe nomme
Le grand flaſque de Cabarin
3