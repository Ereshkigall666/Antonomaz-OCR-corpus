Au ſoir des œufs de fi ieune àge
Que leur iaune dans ſon laict nage,
Naualle rien qui ne ſoit cuit,
Peu de ſalade, & peu de fruict
Auec chaque dent macheliere
Fais la digeſtion premiere.
Et pour y prendre du plaiſir
Donne à tes dens quelque loiſir.
Mange & boy les deux à ton aiſe,
Sucre le laict comme la fraize,
Peſche, Abricot, au vin tout pur
Que l’vn ny l’autre ne ſoit dur
Sur tous les deux Sucre prodigue,
Sale le Melon, & la Figue.
De la Ceriſe & du Raiſin
N’aualle ny peau ny pepin,
Pommes, Poires cruës ou cuittes
Au deſſert ſoient de ſucre enduites
Boy auec ſoif, mange auec faim
Ne te ſaoule iamais de pain,
Ny de rien alors que tu ſoupes,
Laiſſe les ragouſts & les ſoupes,
Apres diſner demeure coy,
Apres ſouper promene toy,
Au matin les monts, les païſages,
Au ſoit les ruiſſeaux, les ombrages,
Pour conſeruer ton eſtomac 
N’vſe pas ſouuent de Tabac,
