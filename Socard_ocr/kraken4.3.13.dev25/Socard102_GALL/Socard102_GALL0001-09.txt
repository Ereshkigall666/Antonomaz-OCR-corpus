Lors que le froid eſt redoutable
Le dos au feu le ventre à table
Autant en Hyuer qu’en Eſté
De bons potages de ſanté,
Bœuf, Veau, Mouton, bonne Volaille,
Vieil lard ſalé pour la canail.
Quand au meilleur de plus grand couſt
La frequence en oſte le gouſt.
Apres auoir remply ta panſe
Ou l’exercice ou l’abſtinence,
Souuien toy de ne faire pas
En meſme iour deux grands repas,
N’en fais aucun de viandes creuſes,
De coquillages & de Macreuſes,
De morilles, de mouſſerons
De limaces, de potirons,
Tous les excremens de la terre
Par nous meſmes nous font la guerre,
Et la bouche en fait plus mourir
Que’le glaiue n’en fait perir,
Pren le vin frais, chaud le potage,
Ne mange gueres de fromage,
Ny iamais rien ſans appetit
Dont tu dois garder vn petit.
Peu de boudin, moins de ſaucice;
Peu de vinaigre, & moins d’eſpice,
Au iours maigres du poiſſon gras,
En chacun d’eux vn ſeul répas.

Aua ſoir