Paternel de penſer de bonne heure à luy donner des moyens
ſuffiſans auec tiltre & marque d’honneur pour pouuoir
dignement ſouſtenir celuy qu’il a de nous appartenir de ſi
preés; en quoy luy croiſſant le iugement auec l’âge, & re¬
connoiſſant la grande obligation qu’il a de ſe bien aquiter
de ſon deuoir enuers nous & cét Eſtat, cela face encore.
pluſtoſt meurir en luy le fruit dont la fleur apparoiſt ſi
belle. Pour cette occaſionnous luy auons voulu donner la
Duché & Pairie de Vandoſme & Pais de Vandoſmois, à
nous appartenant, de la ſucceſſion du feu Roy noſtrePere,
& eſtant de noſtre ancien Patrimoine; Pour par ledit Ce¬
ſar noſtre Fils iouir dés à̀ preſent dudit Duché & Pairie,
membres & appartenances d’iceluy, droits, authoritez,
prerogatiues & preéminences qui en deſpendent ſelon &
ainſi que nous & nos Predeceſſeurs Duas de Vandoſme
auons cy-deuant ioüy, ſans en rien excepter ny reſeruer,
ainſi qu’il eſt plus particulierement contenu au Contract
de la donation entre vifs, que nous luy auons fait dudit
Duché & Pairie de Vandoſme & Pais de Vandoſmois.
Fait & paſſé en cette Ville d’Angers le troiſieſme iour du
preſent mois d’Auril, pardeuant Guillot & Lory Notai¬
res Royaux en ladite Ville, cy attaché ſous le Contreſeel
de noſtre Chancellerie. Et pource que nous voulons que
ce ſoit choſe ferme & ſtable, & à ce que ledit Contract
de donation ait toutes les formes neceſſaires pour la va¬
lidité & approbation d’iceluy, qu’il ſoit verifié & enregi¬
ſtré en noſtredite Cour de Parlement & Chambre de nos
Comptes. A csS cAvSES nous voulons, vous mandons,
& tres-expreſſément enioignons, que ledit Contract de
donation entre vifs fait par nous audit Ceſar noſtre Fils
naturel & legitimé, de ladite Duché & Pairie de Vandoſ¬
me & Païs de Vandoſmois, vous ayez à verifier & faire