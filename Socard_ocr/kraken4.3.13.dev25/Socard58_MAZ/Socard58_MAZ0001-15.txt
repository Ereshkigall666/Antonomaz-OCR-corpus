.¬¬
Cour de Parlement, ainſi que nos autres Pairs de France;
Leſquelles choſes par nous meurement conſiderées, & qu’à
noſtre Sacre & Couronnement, noſtredit Couſin nous a
ſeruy, comme l’vn de nos Pairs, attendu que pour le pre¬
ſent nous tenons à noſtre Domaine la pluſpart des Duchez
& Pairies de noſtredit Royaume, & que par l’aduenement
à la Couronne de noſtredit feu Sieur & Beau-pere le Roy
Louis dernier decedé, & de nous ſemblablement les Pairies
& Duchez d’Orleans & Vallois ſont eſteintes & ſuprimées;
& auſſi celles d’Anjou & de Berry, & du Maine, & pour plu¬
ſieurs autres bonnes & grandes conſiderations à ce nous
mouuans. Novs de noltre propre mouuement, liberalité,
certaine ſcience, grace ſpeciale, pleine puiſſance & authori¬
té Royalle: Et en ſuitte de l’aduis & deliberation de pluſieurs
Princes, & Seigneurs de noſtre Sang & Lignage. Iceluy
Comté de Vandoſmois, Baronnies, Chaſtellenies & Sei¬
gneuries deſſuſdits, Auons Creé & erigé, Creons & erigeons
par ces Preſentes en dignité, nom & preéminence de Du¬
ché & de Pairie: Voulons & nous plaiſt iceluy eſtre dit,
nommé, & appellé le Duché de Vandoſmois, pour en
iouir & vſer par noſtredit Couſin, ſes hoirs & ſucceſſeurs
maſles, à touſiours perpetuellement à Tiltre de Duc & de
Pair de France, auec les honneurs, prerogatiues & preemi¬
nences appartenant au Duc & Pair, & ainſi que nos autres
Pairs iouiſſent; ſoit, tant en Iuſtice, Iuriſdiction, qu’autre¬
ment, & ſous le reſſort de noſtredite Cour de Parlement, en
ce non compris les cas Royaux, dont la connoiſſance appar¬
tient à nos Iuges, pardeuant leſquels nous voulons iceux
reſſortir, comme ils ont accouſtumé, & qu’ils ſoient tenus
cenſez, repurez, & appellez Ducs d’icelle Duché de Van¬
doſmois, & Pairs de France, & la tiennent de nous & de
la Couronne, à vne ſeule foy & hommage; & de laquelle
L