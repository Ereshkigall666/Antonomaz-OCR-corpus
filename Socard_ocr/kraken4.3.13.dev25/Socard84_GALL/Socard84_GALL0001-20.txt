17
ai4e
S’en eſt faict, ils ſont écartez,
Et leur deplorable fortune,
A beau ſe plaindre des clartez
Du firmament & de la Lune:
Quand la nuict les auroit caché
Le Soleil qui n’eſtoit couché
Que du depit de leur retraite,
Euſt découuert tout à la fois
Et l’opprobre de leur deffaite
Et le triomphe des François.
e
Ils ont quitté peur de mourir
Cette grauité naturelle,
Aymant mieux la perdre & courir
Que l’ayant, mourir auec elle:
A l’object des premiers dangers
On les vit & prompts & legers,
Contre leur coûtume ordinaire,
Eux qui n’oſent à peine aller
Quand ils ſont deuant le vulgaire,
ASCHOMBERG ils voudroient voler.
