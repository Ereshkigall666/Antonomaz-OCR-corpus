que ces Miniſtres n’ont point d’autre penſée que
celle du retour du Cardinal Mazarin, qu’ils ſça¬
uent bien ne pouuoir iamais mieux aſſeurer,
qu’en s’aſſeurant de ma perſonne; & pour peu
que la Compagnie faſſe reflexion ſur les voyages
faits à Cologne par pluſieurs perſonnes & de
toutes ſortes de condition, & notamment le
dernier de Monſieur de Mercœur, auec vn paſſe¬
port meſme des ennemis, & ſur les propoſitions
qui ont eſté faites pour ſon retour, elle iugera fa¬
cillement, que comme il y a tout à eſperer des
paroles Royales de leurs Majeſtés, il y a tout à
craindre des Partiſans du Cardinal Mazarin, que
l’on ſçait trauailler par toutes ſortes de moyens
pour les rendre vaines & ſans effet, pour affermir
par ſon retour leur eſtabliſſement & leur gran¬
deur, à la diminution de ſon Alteſſe Royale, au
preiudice des aduantages que mon frere & moy
deuons auoir dans le Conſeil du Roy, & aux deſ¬
pens de la fortune publicque.
 Ie veus bien croire que le voyage de Monſieur
de Mercœur, la negociation de Sedan, & l’afſaire
de Brizac, ſe ſoient paſſées ſans la participation
de la Reine; mais n’ayant eſté fait aucune plainte
au Parlement de la ſortie d’vn Duc & Pair hors
du Royaume, & le reſte s’eſtant paſſé ſans que la
Cour en ait teſmoigné la moindre émotion, on