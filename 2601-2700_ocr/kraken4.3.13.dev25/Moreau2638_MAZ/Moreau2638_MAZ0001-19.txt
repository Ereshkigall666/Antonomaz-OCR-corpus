l
11
 Ce grand ſceleur & bourlier de France
Fait vn amas de teſtons & de ſouls
Pour bien ſeance
L’or le plus dous,
Paſſe les monts conduit par des hibous:
Qu’en dites-vous
Ce gros Pourceau qu’on nomme Particelle,
A tant donné d’argent pour quelques coups
A ſa donzelle,
Qu’l nous faict tous
Mourir François & manger par les pous.
Qu’en dites-vous?
Ce bon Boucher inftrument de maltoſte
Ne paſſera iamais au rang des fous.
Sans ceſſe il oſte
Piſtoles & ſouls:
Si ces voleurs s’entendent ainſi tous
Qu’en dites-vouse
Vous les voiez, il vous faut ſatis-faire
Et appronuer ce que vous voulez-tous
Et pour deſplaire
A ces cagous.
Mon Parlement prononcera pour vous:
Qu’en dites-vous?
Naples, Courtray, Beaufort & la Paulette
Et de la paix la publication
Troublent la teſte
De ce Coyon
Sil faut laiſſer l’eſtat à l’abandon:
Qu’en dira-on?
Quand Guenegaud auec grande hueé
Fut par les clers chaſſé comme vn poltron,
Si l’aſſemblée,
Outre l’affront
Euſt dechargé quelques coups de baſton,
Qu’en diroit-on