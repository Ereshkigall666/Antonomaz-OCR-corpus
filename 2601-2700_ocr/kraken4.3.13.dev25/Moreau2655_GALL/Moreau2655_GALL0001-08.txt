

C’eſt à quoy cette belle Palme
Vous doit inuiter aujourd’huy
C’eſt elle qui veut que le calme
Donne relaſche à noſtre ennuy,
Car alors qu’elle fut ſemée
Dedans la campagne Idumée
Son deſtin luy fut de venir
Preſager la Paix à la France,
Et l’ayant miſe en aſſeurance,
De toûjours l’y entretenir.

u
Si toſt qu’vne belle victoire
Couronne le Chef d’vn Guerrier,
Et que pleine d’heur & de gloire
Sa teſte reçoit vn Laurier,
Sa main du peril degagée
Auſſitoſt ſe trouue chargée
De cette Palme, qui jamais
Ne cede au fardeau qu’on luy donne,
De quoy l’Homme qui s’en étonne
La prend pour ſigne de la Paix.