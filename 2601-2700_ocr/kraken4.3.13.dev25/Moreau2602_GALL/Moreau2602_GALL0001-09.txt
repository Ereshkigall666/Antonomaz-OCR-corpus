?
Pardon Celeſte Conſeiller
D’vn Roy qui de tes dons voit naiſtre ſes loüanges:
Ton ſoucy ne peut ſommeiller,
Et c’eſt blâmer mon Dieu que de blâmer ſes
Anges,
Incapables d’eſtre deceus
Quelques ordres qu’ils ayent receus
De ſa prouidence adorable,
Sans pouuoir de leurs ſoins tant ſoit peu relaſcher,
Ardans d’vn zele incomparable
Aux loix de leur deuoir on les voit s’attacher.

Sans nul deſſein de t’affliger,
Quoy que ſur ton Louys on osât entrepen¬
dre,
Peuple, ils ſouffroient pour t’obliger,
Qu’on ne te le rauit qu’à fin de te le rendre:
Croy moy, ce fut pour t’enyurer
Du plaiſir de le recouurer,
Qu’il en fallut ſouffrir la perte:
Et tu dois m’auoüer de ce bon-heur épris,
Que ceux par qui tu l’as ſoufferte,
Ne te le rendroient pas s’ils ne te l’auoient pris.
