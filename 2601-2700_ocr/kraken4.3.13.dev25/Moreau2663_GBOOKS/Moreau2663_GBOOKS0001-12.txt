
cauſe qui n’eſtoit pas bonne, ſa clemence auſſi toſt
a pris le ſoin de l’en faire.
Que ſi apres celail ’ſe trouue encore des viola¬
teurs de la purete de ces beaux ſentimens, s’il y en a
qui ne puiſſent eſtre deſtournez ny par la fragiliré
des exemples, ny par la dureté de la matiere qu’ils
entreprendront, Dieu, Sire, qui a eſté́ juſqu’icy
voſtre tutelaire dans la plus grande confuſion de
vos affaires, ne laiſſera pas prendre le feu & le ſouf¬
fre que ces mauuais eſprits verſeront de tous les
coſtez de ce Royaume; & quand ils n’auroient rien
a redouter de la vigueur de vos conſeils, ny de ce ſe¬
cret Genie, qui vous couure de toute ſorte d’injures,
il y a là haut vne Puiſſance ſouueraine qui les con¬
ſommera du premier coup. Vous combattrez ſans
ceſſe par la force de voſtre deſtinée, tout ce que la
fauſſe politique ſuſcitera contre la gloire de voſtre
nom; tour ce qui ſe leuera des puanteurs de la ter¬
re pour troubler la ſerenité de vos beaux jours. Le
Ciel fera touſiours voir plus de miracles, que vos
ſubjets ne ſç̧auroient faire de fautes, ſa Prouiden¬
ce s’oppoſera fortement à l’imprudence des hom¬
mes; mais outre oela vioſtte Majeſté́ eſt accouſtu¬
mé à vaincre; elle ades ja fait vn art de certe fortu¬
ne; peu de choſes pourront euiter d’eſtre empor¬
té́es par cette proſperité impetueuſe qui a desja
mis pluſieurs fois à bas l’ouurge des elemés & fait
de la pouſſiere du truail des Geants. Ie ne voy pas