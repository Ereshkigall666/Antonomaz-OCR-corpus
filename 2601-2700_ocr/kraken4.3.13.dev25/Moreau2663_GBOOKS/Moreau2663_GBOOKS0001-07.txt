d’vn nouueau; nous auons beſoin qu’elle nous re¬
nouuelle tous les jours cette faueur pour ne la ren¬
dre pas intile; & tous les jours nous auons à̀ la re¬
mercier, parce que’ tous les jours nous auons à
vous receuoir.
 Si elle excite en nous de ſi viues eſperances; c’eſt
que voſtre Majeſté nous coute auſſi vn nombre in¬
finy de deſirs; le Ciel nous a repouſſez tant de fois
en vous demandant que nous auons grand ſujet de
meſurer voſtre prix par la longueur de nos atten¬
tes, & de n’en attendre rien de mediocre, dautant
que nous vous auons attendu longtemps.
 Il eſt bien vray qu’vn grand bon-heur n’eſt pas
vn auorton, ny le fruit d’vne ſeule œuure, comme
dit Ariſtote. lLes grands hommes reſſemblent à
ce Planete de Saturne, qui quoy plus haut que
les autres eſt neantmoins le plus lent dans ſes dé.
marches; ils ne tombent que goutte à goutte; ils
ne ſe montrent que peu à peu, & de fort loing; ce
ſont de ces palmes dont parle Theophraſte, qui ne
portent que de cent en cent ans. Nous ne ver¬
rons rien de meilleur que les ouurages d’vn Prince
ſi tardif, rien de ſi auguſte que ſa preſence, rien
de moins affecté que ſa grandeur, de moins eſtudié
que ſes graces, de moins foible que ſes bontez. Ce
retardement eſt vn ſigne qu’il ne donnera que des
fruits qui ſeront bien meurs. Ce ne ſeront pas là de
ces conſeils precipitez, qui craquetent comme du