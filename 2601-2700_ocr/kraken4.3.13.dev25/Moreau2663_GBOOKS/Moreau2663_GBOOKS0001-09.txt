Que s’il eſt vray de dire, qu’il n’y ait rien de fi
retardé que voſtre perſonne au monde; lIleſt vray
auſſi qu’il n’y a rien de ſi auancé que les produ¬
cCtions de ſon eſprit; c’eſt cetre vigne de la fameu¬
ſe ſle de Naxe, qui rend les fruicts auſſi-toſt que
les fleurs, dont la montre ſurpaſſe encore l’atten¬
te; c’eſt vne lumiere naiſſante qui a donne le iour a
plus de peuples, & fait epanouir plus de belles
choſes, que celle du midy n’en fomente, & n’en
fair naiſtre au point de ſon e leuation.
Nous auons veu cette prudence de chair diſpa¬
roiſtre pluſieurs fois, comme vn fantoſme à la veueë
de l’intelligence, qui a pris le ſoin & le gouuer¬
nail de voſtre Empire; toutes les raiſons humai¬
nes ont pris la fuite deuant cette cauſe inuſible
qui enchaiſne vos ennemis, & qui preſide auec
rant de ſuccez ſur l’ordre & l’œconomie de la cho¬
ſe publique. Voſtre Majeſté n’eſtoit encore qu’vn
enfant, lors qu’elle faiſoit ſon apprentiſſage ſur la
foſſe des lyons; & ſe joüoit, comme dit l’Eſcrieu¬
re, ſur la cauerne des aſpics; elle nous amena des
monſtres auec vn filet; & c’eſtcét eſprit qui a eſté
l’ariſan de ces gtandes choſes; c’eſt luy qui a eu la
force de deuancer des ſiecles entiers; c’eſt luy qui
fait que vous ne conterez pas le premier jour de
voſtre ve par celuy de voſtre naiſſance, & qui ne
fera pas trouuer auſſi le dernier dans celuy de vo¬
ſtre vieilleſſe: les ennemis immortels de v ſtre
nom,