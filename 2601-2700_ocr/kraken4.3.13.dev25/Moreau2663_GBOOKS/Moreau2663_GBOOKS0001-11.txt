1o
certain pour les coupables que celuy-là.
 S’il y auoit rien à eraindre, c’eſt du jugement des
Eſtrangers ſur tant de recheutes, quiont don né ſu¬
jet de dire, Que la fFrance eſtoit le ſejour de la cor¬
ruprion, le lieu du monde où l’on eſtoit plus pro¬
digue de la foy publique, où l’on menageoit plus
mal la dignité de voſtre nom. Mais, Sire, i’ay desja
dit que cette ſageſſe animale s’eſt trompée plu¬
ſieurs fois auec vous, & qu’elle ſe cache tous les
jours deuant voſtre diuine conduite: Elle ne ſç̧ait
pas qu’il vaut mieux que des Eſtats ſe maintien¬
nent par la reputation de leurs vertus, que par la
crainte des ſupplices: quoy que l’experience de
voſtre Majeſté n’ait pas eſté juſqu’icy fort longue;
elle a eu aſſez de loiſir pour remarquer que l’a¬
mour vniuerſel eſt le fondement legitime de l’au¬
 thorité, & que les plus honorables moyens ſur leſ¬
quels elle ſe puiſſe appuyer, c’eſt la crainte de Dieu
& la reuerence des Loix.
Elle euſt puû̂ conſeruer ſi elle euſt voulu vn grand
nombre des choſes par la perte de quelques vnes,
& guerir tout le corps par l’abſence de quelque
partie, ſielle n’euſt d’abord teſmoigné de l’horreur
pour ces remedes facheux; à meſure que quelqu’vn
eſt tombé, elle l’a ſupporté par la moderation de ſes
diuines mains:ceux qui s’eſtoient precipitez incon¬
ſideŕment, elle les a fait remonter des lieux in¬
acceſſibles. Là où ſa luſtice a rencontré quelque