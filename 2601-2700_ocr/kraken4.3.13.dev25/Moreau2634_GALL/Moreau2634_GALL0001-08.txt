Et pour la pendre à la main gourde
L’oyant dire, adieu hapelourde,
Qui laiſſes ta femme au cachot,
Pluton t’a bien pris pour vn ſot,
Il te ſied bien auec ta vielle,
D’oſer joüer de la prunelle,
Tu vois tropclair pourvn vielleur,
T’on regard me porte malheur,
Maudit ſoit l’œil, foin de l’œillade,
Foin de.. cependant l’Ombre euade
Et paroiſt à ce veuf tranſi,
Vne larue d’air eſpaiſſi;
Luy la court iuſqu’au guichet ſombe
En chien qui veut gober vne ombre,
Sans luy pouuoir prendreà taſton,
Poil, ny peau, gorge ny manton:
Apres auor couru l’auerne
Sans trouuer auberge ou tauerne,
Il ſort de là comme d’vn four,
Et gaigne vn bois pour fuir le iour,
Trop contraire à ſonnoir deſaſtre
qui fait choir en Enfer ſon aſtre;
Ce veuf plus penaud ce dit-on,
Qu’vn des quinze-vingts ſans baſton,
Ou qu’vn Pelerin en diſgrace,
Qui perd eſcarcelle ou beſace,
Tout effaré, tout ahury
D’eſtre auſſi-toſt veuf que mary:
B