n ers Purleſqes.
I’ay de beaux Maſques, & de beaux Glans,
De beaux Mouchoits, de beaux Galans,
Venez icy, Mademoiſelle,
I’ay de belliſſime Dentelle,
Des Poincts-coupez qui ſont fort beaux,
De beaux Eſtuits, de beaux Cizeaux,
De la Neige des plus nouuelles:
I’ay des Crauares les plus belles.
Vn Manchon, vn bel Euantail,
Des Pendans d’oreilies d’émail,
Vne Coeffe de crapaudaille,
I’ay de beaux Ouurages de paille.
Monſeu, dit vn autre, voicy
Ce qui ne ſe trouue qu’icv
Des Couſteaux à la Polonoiſe,
Des Colets de Buffle à l’Angloiſe,
Vn Caſtor qui vient du Iapon:
Venez voir vn Futre fort bon,
Il eſt excellent pour la pluye,
C’eſt de ceux qu’on porte en Turquie:
Des Canons, des Bas à hotter,
Monſeu, voulez-vous achepter?
Mais écoutons cette Marchande:
Monſeu, i’ay de belle Holande,
Des Manchettes, de beaux Rabats,
De beaux Colets, de fort beaux Bas:
Acheptez-vous quelque Chemiſe,
Voicy de belle marchandiſe,
Venez Mon ſeu, venez à moy,
Vous aurez bon marché, ma foy.
Allons, laiſſons la Galerie,
Voyons vne autre drôlerie,
Viens, viens, ſuis moy, paſſons icy,
u connoiſtras vn racourcy
B ij