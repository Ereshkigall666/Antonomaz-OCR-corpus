8 La Ville de Paris
Que ie deuienne auſſi teigneux
Que le plus miſerable gueux,
Que i’aye la teſte pelée,
 Que i’aye la barbe gelée,
Et qu’enfin tous les plus grands maux
Penetrent juſques dans mes os,
Si iamais plus ie vous aborde.
Les Filouteries du Pout-Neuf.
Sois-je pendu cent fois ſans corde,
Si iamais plus ie vay chez vous,
Maiſtreſſe Ville des Filoux,
Et ſi ie me mets plus en peine
D’aller voir la Samaritaine,
Le Pont-Neuf, & ce grand Cheual
De bronre, qui ne fait nul mal,
Toûjours bien net ſans qu’on l’étrille,
4Dieu me damne s’il n’eſt bon drille)
Touchez-le tant qu’il vous plaira,
Car iamais il ne vous mordra,
Iamais ce Cheual de parade
N’a fait morſure ny ruade.
Vous, rendez-vous de Charlatans,
De Filoux, de paſſe-volans,
Pont Neuf, ordinaire theatre
De Vendeurs d’onguent & d’emplaſtre,
Sejour des Arracheurs de dents,
Des Fripiers, Libraires, Pedans,
Des Chanteurs de chanſons nouuelles,
D’Entremetteurs de Damoiſelles,
De Coupe-bourſes, d’Argotiers,
De Maiſtres de ſales meſtiers,
D’Operateurs & de Chimiques,
Et de Medecins ſpagiriques,