16 Ia Ville de Paris
De l’Enfer en ſa piperie,
Tu trouueras la tromperie
Des Aduocats, des Procureurs,
Qui fourbent les pauures Plaideurs.
Hé bien nous voicy dans la Salle,
Dirois-tu pas que c’eſt la Halle?
Eſcoute vn peu quel beau ſabat:
Regarde vn Laquais qui ſe bat
Contre vn Vendeur de Pain d’épice.
Tien, tien, vois-tu pas vn qui piſſe
Contre vn Pillier? ha par ma foy,
Tout droit ſons lImage du Roy:
Regarde, voy ce pauure Preſtre
Accoudé ſur cette feneſtre
Tenant vn fagot de papiers
Qu’il montre à des Feſſe cahiers,
Sans doute il plaide Benefice.
Mordy, voy donc, écoute vn Suiſſoe,
Comme il parle à ſon Rapporteur.
Monſieur, il en eſt chicaneur,
Monl Partie, luy point produire,
Luy voſtre Clerc vouloit ſeduire¬¬
Luy, luy auoit donné cinq frans,
Pour ne point venir les Sergens,
A ſon Maiſon, le Diable emporte,
Moy luy enfoncer bien ſon porte.
Morbleu voy ce gros Mamelu,
Qui porte vn grand Bonnet pelu,
Ma foy c’eſt vn Huiſſier ſans doute;
Mais viens donc viſte. écoute,
Voicy trois francs Solliciteurs,
Ce ſont d’lluſtres affronteurs,
Lors que ie les voy ie deteſte,
Ils ſont méchants comme la peſte.