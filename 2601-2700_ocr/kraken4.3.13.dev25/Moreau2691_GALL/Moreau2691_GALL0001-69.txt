6S8 La Ville de Paris
Il ſemble à voir à vous entendre,
Que vous vouliez icy m’apprendre
Comme il faut faire mon meſtier;
Allez-vous-en au Sauetier
Faire des contes de la ſorte:
Allons, ſortez, gaignez la porte,
Autrement ie vous chaſſeray,
Peut-eſtre ie vous frotteray.
Toy me frotter, Dame Chriſtine,
Par ma foy t’en as bien la mine;
Tu me battras? peſte la gueuſe,
Voyez cette double cagneuſe,
Cette Marchande de trois pois,
Auec ſon écuelle de bois,
Comme elle fait de l’entendué̈,
Semble qu’on ne l’ait iamais veuë;
Helas que l’on te connoiſt bien,
Ie ſçay beaucoup. & ne dy rien.
Tu ne dy rien? he boute, boute,
Voila le monde qui t’écoute;
Ne feins point, parle ſeulement;
Ai’ons donc, boute hardiment,
Dégoiſe, chante ton ramage,
Comme vn Perroquet dans ſa cage.
Tu ſçais beaucoup, hé que ſçais-tu,
Michelle, auec ton nez pointu?
Parle donc, dis, que veux-tu dire?
Quoy, tu viens icy pour médire
De moy juſqu’à mon logis?
Qu’eſt-ce que i’ay fait? parle, dis?
¬
Suis-je garce, ſuis-je carogne?
Ay-je la teigne? ay-je la rogne?
Ay-je la galle, on le farcin?
Suis-je maquerelle, ou putaiu,