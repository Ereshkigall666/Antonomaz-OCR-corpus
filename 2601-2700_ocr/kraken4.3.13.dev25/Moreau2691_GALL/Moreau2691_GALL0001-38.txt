en Vers Burleſques. 37
Approchons-nous de ce tombeau,
Regardons dans cet écriteau,
Et nous ferons ſemblant de lite
Mais donne-toy garde de rire,
Faut écouter auec loiſir,
Si tu veux auoir du plaiſir.
Tien, le Secretaire commence
De déployer ſon éloquence:
Ecoute plûtoſt l’amoureux.
Monſieur, ie ſuis tres-malheureux,
I’aime vne jeune Damoiſelle,
Mais ie ne ſuis point connu d’elle;
Elle ſe nomme Loû̈iſon,
Et ie ſçay fort bien ſa maiſon;
Il faut que vous preniez la peine
De m’écrire vne Lettre pleine
De beaux diſcours où vous marquiez
Par des Vers où vous expliquiez
Le jour que i’eus ſa connoiſſance;
Et qu’il n’eſt point dedans la France
D’Homme plus anmaoureux que moy,
Que ie luy veux donner ma foy.
Apres vous luy direz encore
Que dans mon ame ie l’adotre,
Que ſes beaux yeux me font mourir.
Vous ſçauez fort bien diſcourir,
Vous ferez s’il vous plaiſt le reſte,
Et comme enfi ie luy proteſte
Que ie veux viure deſormais
Son ſeruiteur à tout iamais:
Et puis ſur le deſſus d’icelle,
Il faut mettre, A Mademoiſelle,
Mademoiſelle Loüiſon,
Demeurante chez Alizon,