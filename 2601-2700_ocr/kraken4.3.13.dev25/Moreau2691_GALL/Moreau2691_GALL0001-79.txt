78 La Foire S. Germain,
Pouſſe maint amoureux hoquet,
Vis à vis de quelque Donzelle
Qui l’amuſe de ſa prunelle,
Et de ſon afferé caquet.
Que ces ſoüllons de Gauffriers
Font ſentir l’odeur du fromage;
Et que ces noirs Chaudronniers
Font vn faſcheux carillonnage;
Mais nous vaila quaſi dedans.
Bon jour la Foire, Dieu ſoit ceans,
Ie ſuis vn pauure cul de jatte,
Qui vient tout expres de chez nous,
Non pour acheter des biioux,
Mais pour au grand bien de ma ratte;
Sur voſtre los qui tant éclate,
Faire quelque Vers aigre & doux.
Prenez bien garde à ce Soldat,
Ou pluſtoſt ce grand as de pique,
De fine peur le cœur me bat,
Que contre nous ì ne ſe pique.
Porteurs, marchez diſcrettement,
Ne heurtez rien, mais poſément
Menez-moy par toute la Foire:
C’eſt icy. Mon fieur mon Cerueau;
Qu’on verra ſi ie ſuis vn veau,
Si ie merite quelque gloire,
Et ſi noſtre doct écritoire
Fera quelque choſe de beau.
Pefit Rimeur trop éuenté,
ardez-vous bien de rien promettre,
Rengainez voſtre vanité,
O diable vous allez-vous mettre?
Et ouoy, ne ſçauez vous pas bien
Qu’vn conte ne vaut iamais rien,