52 La Ville de Paris
Elle eſt tres-bonne aſſeurément,
Ie vous le dis ſincerement,
Prenez- là, Monſieur, ſur mon ame,
C’eſt vn meuble pour voſtre femme,
Elle le portera deſſous,
Cela garde bien les genoux,
Quand elle eſt dedans vne Egliſe
Expoſée au vent de la bize.
Helas, Monſieur, ie n’en veux point
Quoy qu’elle ait vn arriere-point,
Fut-elle cinq cens fois plus belle,
Ie n’ay point de femme pour eIle,
Iamais femme ne me fut rien,
Ainſi ie ne dis pas combien.
Hé bien, Monſieur, cela n’importe,
Vous allez voir ce qu’on apporte,
Allons hée, Iean, viens viſtemen,
Apporte à Meſſieurs promptement
Ce grand Pacquet couuert de toile,.
Où tu verras peinte vne Etoile,
Il eſt aupres du grand Bffet,
Tu ſçais fort bien comme il eſt fait:;
Cà donc, ç̧à, Iean, allons dépeſche
Dſte ce manteau qui t’empeſche.
Or ſus voicy noſtre Pacquet,
Tenez voulez vons ce Roquet,
Il eſt doublé de bonne frſe,
Ou bien cette Caſaque griſe
Qui n’eſt pas neufue, mais pourtant
Vous n’en aurez iamais autant,
Qui ne vous couſte vne piſtole,
Ie vous le dis ſans hyperbole,
C’eſt vn fort bon drap de Meuſnier,
Qui fut priſe dans vn Grenier,