en oys Burleſqes.
Du temps de la guerre de Brie:
Achetez-la ie vous en prie,
Ie vous iure ſur mon honneur
Qu’elle vous portrera bonheur,
Elle eſtoit d’vn vieil Genrilhomme,
(Ie ne ſçay pas comme il ſe nomme,l
Mais ie ſuis tres-bien afſeuré
Qu’il eſt beaufrere d’vn Curé
Qui demeure, ainſi qu’on le conte,
Proche Ville-neufue le Comte.
Quoy qu’il en ſoit, acherez la,
Ou bien prenez ce Manteau là,
C’eſt bien voſtre fait ce me ſemble.
Fy, fy, quand ie le voy ie tremble,
Il eſt pelé de bout en bout,
Regardez-le bien par tout,
Comme diable il montre la corde;
Iarny, i’av peur qu’il ne me morde,
Malle-boſſe, il montre les dents,
Il feroit peur aux pauures gens.
Ha Meſſieurs, ne vous en déplaiſe,
Croyez vous que ie ſois bien aiſe
Que l’on ſe mocque ainſi de moy,
Voulez -vous acheter, ou quoy?
Dires-le moy, ie vous en prie,
Car ie n’entens pas rai lerie,
O ne ſe moque pas ainſi
Des hommes en ce Païs icy.
Alons. quittons cette Boutique,
Ie voy le Marchand qui ſe pique,
De dans ce lieu faut filer doux,
Peut eſtre iroit il mal pour nous,
Si nous le raillons dauantage,
Car il n’entend pas ce langage,.
E iij