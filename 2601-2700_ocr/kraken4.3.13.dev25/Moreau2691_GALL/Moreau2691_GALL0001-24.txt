Vers Burleſques. 23
Ie n’oſerois ſortir vn pas,
Non pas meſme prendre vn repas
Chez noſtre plus proche voiſine,,
Qu’il ne me traitte de coquine:
Il dit que ie viens du Bordel.
Non, iamais on n’en vit vn tel,
Toûjours peſte, toûjours renaſque,
Il eſt bouru, faſcheux, fantaſque,
Et le pis eſt que ce pendu
M’a tres-cherement defendu,
Tant ſa jalouſie eſt méchante,
Le frequenter auec ma Tante;
Meſme il a dit à ſon voiſin,
Que ie couche auec mon Couſin.
Quand il me veut chercher querelle,
Il dit que ie ſuis Maquerelle,
Que ie connois tous les Filoux;
Et ce cagneux eſt ſi jaloux,
Si faſcheux & ſi fantaſtique,
Qu’il me chaſſe de la Boutique,
Quand il voit venir vn Marchand.
Voyez s’il n’eſt pas bien méchant,
Tant ſeulement le jour de Paſques
I’allis au Sermon à ſaint Iacques,
Et lors que ie fus de retour,
Sans reſpecter vn ſi bo. jour,
Il m’enfermit dans noſtre Caue,
Et me traittit comme vne Eſclaue,
I’y demeurit toute la nuit,
Sans qu’ame viuante me vit.
Voyez donec, Monſieur, ie vous prie,
Si c’eſt ſans ſujet que ie crie,
Si ie n’ay pas bonne raiſon,
D: quitter l’Homme & la Miſon,
¬¬¬¬¬¬¬¬-a¬¬¬¬..¬¬¬¬¬ ro a¬¬-oe¬¬¬¬¬¬ ,