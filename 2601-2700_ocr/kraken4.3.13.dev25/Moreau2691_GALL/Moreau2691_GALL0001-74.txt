en Vers Burleſques.
Sont tous ſortis de chez leur Maiſtre,
Auſſi- toſt qu’ils ont veu paroiſtre
Celuy-là que l’on pourſuiuoit,
Et qui fuyoit tant qu’il pouuoit:
Mais pres de la ruë Tirechappe,
Vn Fripier a dit ie te happe,
Et l’a ſaiſi par le collet,
Luy preſentant vn piſtolet
Alors l’on a veu la marmaille
Se meſler parmy la canaille
Qui tient ce pauure Priſonnier,
Et le traitte en vray ſaffranier:
Cependant le Cordonnier drille,
De peur qu’il a qu’on l’étrille.
Il confeſſe qu’il a grand tort,
Qu’il s’eſt mépris vn peu trop fort,
Et s’enfuit dedans l’autre ruë
En reconnoiſſant ſa beueue;
Car il auouë ingenuëmenr,
Qu’il s’eſt trompé tres-lourdement,
Et qu’il prenoit ce pauure diable,
Pour vn qu’il eſtimoit coupable,
D’auoir débauché ſon Valet,
Vn iour en ioüant au palet:
Cependant cét homme ſe trouue,
Dans vne troupe qui controuue
Cent mille maux qu’il n’a pas fait.
Regarde bien, vis-tu iamais
De plus grande badauderie?
On voit tout le monde qui crie,
Et qui court ſans ſçauoir pourquoy,
Allons,. laiſſons cela, ſuy moy
Dépéchons. on ne voit plus goute,
Il nous faut prendre vne aure roure.
¬ 2¬
Aey 
