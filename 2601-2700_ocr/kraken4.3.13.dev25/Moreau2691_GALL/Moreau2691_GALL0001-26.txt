en Vers BPurleſques. 25
Et qui marche ſi bellement,
C’eſt vn Huiſſier du Parlement,
Regarde comme il fait le drô le
Auec ſa verge ſur l’épaule.
Pour tous ces autres que tu voy,
Ce ſont Meſſieurs les Gens du Roy.
Veux-tu que nous paſſions plus outre,
Allons par deſſous cette poutre.
La Buuette du Palais.
Nous gagnerons tout droit là bas,
Suy-moy, nouS n’auons pas cent pas,
Nous entrerons dans la Buuette,
Tu verras vne cahuette,
Où tous les Meſſieurs vont manger,
On y peut aller ſans danger,
Nous ferons cauſer la Maiſtreſſ,
Tu verras vne belle Hoſteſſe,
Qui diſcourt agreablement,
Elle parle tres-joliment;
Veux-tu venir, nous boirons pinte,
Nous y pouuons aller ſans crai nte,
Tout le monde eſt fort bien venu,
Meſme iuſqu’au plus inconnu,
Vien, vien, ſuy-moy: Bo-jour Madame,
Nous mourons de ſoif, ſur mon ame,
Donnez-nous chopine de vin,
Nous auons couru ce matin,
Pour attraper à l’Audiance
Vn chien de Treſorier de France,
Que la peſte du Treſorier,
Depuis le mois de Fevrier,
Ie ſuis à pourſuiure vne aſfaire,
Diable emporte ſi i’ay pû faire