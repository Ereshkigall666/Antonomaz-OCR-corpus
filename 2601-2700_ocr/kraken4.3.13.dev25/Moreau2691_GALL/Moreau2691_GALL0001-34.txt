en Veors Burleſques. 33
Déchiré toute ſa chemiſe,
Et fait tomber ſa marchandiſe.
Vn pauure petit Marmitton,
Portant vn Gigot de Mouton,
A ſi fort receu ſur la jouë.
Qu’on l’a bouleuerſé dans la bouë,
Il eſtoit fait comme vn Lutin,
Et comme vn petit diablotin;
Et ce pauure Marchand d’éguille,
Qui ſe tient proche la Coquille,
A veu tomber ſon itably,
Et tout ſon ouurage remply
D’eau, de vilenie & de crotte,
Meſme il a perdu ſa calotte,
Encore de peur d’eſtre battu,
Il a fallu qu’il ſe ſoit teu.
Le Pont au Change.
 Sortons d’icy, ie t’en conjure,
Car quelque méchante auanture
Nous pourroit peut-eſtre arriuer:
Paſſons, quand nous deurions creuer,
Gagnons tout droit le Pont au Change,
Pouſſe-moy ce Marchand d’Orange,
Allons donc, ſaute viſtement,
Mordy tu vas trop lentement,
C’eſt s’amuſer à la moutarde,
Vertu bleu tu ne prends pas garde
Que tu te laiſſes embaraſſer,
Et tu ne pourras plus paſſe;
Puis apres ce ſera le diable,
Tu ſeras pilé comme ſable,
Et peut-eſtre tu ne pourras
Te tirer de cét embarras.
 .