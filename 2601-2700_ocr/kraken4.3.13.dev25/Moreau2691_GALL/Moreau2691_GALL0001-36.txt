en Vers Buleſques. 35
a.
Celuy-cy tenoit vne broche,
Cét autre vne méchante pioche,
D’autres des baſtons à deux bouts,
Et hurloient tous comme des foux,
Chacun crioit à pleine teſte,
Arreſte, arreſte, arreſte, arreſte,
Prenez, Meſſieurs, prenez, prenez
Ce Coquin, & le retenez,
Il faut que nous comptions la chance
A ce Maquereau d’importance.
Cependant i’ay drillé toûjours,
Sans m’amuſer à leurs diſcours,
Et dans quatre ſauts ſur mon ame
I’ay gagné le Pont Noſtre-Dame,
t pour mieux éuiter l’affront,
l’ay bien-toſt trauaerſé le Pont,
Sautant viſte comme vne Chévre,
I’ay paſſé ſur le Quay de Gévre,
Et i’ay couru iuſques icy,
Où vous me voyez, Dieu mercy.
Apres cét accident érrange,
Sortons, paſſons le Pont au Change,
Nous irons vers ſaint Innocent,
Ie te feray voir enpaſſant,
Dequoy paſſer vne heure entiere,
Sous les Charniers du Cymetiere:
Mais cache bien ton piſtolet,
Faut paſſer ſous le Chaſtelet,
Et ce diable d’endroit fourmille
D’Officiers de l’Hoſtel de Ville,
Qui ſont des Archers, des Sergens,
Et de cette ſorte de gens,
C’eſt vnerace tres méchante,
De qui la vie eſt inſolente,