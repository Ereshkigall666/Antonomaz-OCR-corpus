11
également les eminentes qualitez de voſtre Ame
Royale. Mais, SIRE, ce n’eſt pas aſſez que l’on co¬
gnoiſſe la grandeur de voſtre pieté, ſi l’on ne ſcait d’où
elle a pris ſon fondement, & d’où elle a tiré ſon ori¬
gine. Si ie reſonne auec la Theologie Chreſtienne,
ie diray, que çomme nous ne pouuons nous porter
à̀ des entrepriſes genereuſes que par lesmouuemens du
S. Eſprit: que nous ne pouuons, dit S Paul, prononcer le
nom du Dieu que nous adorõs, ſi ſa bonteé ne deſlie nos
langues: & que comme la pratique d’vne vertu ſurna¬
turelle nous eſt impoſſible ſans l’aſſiſtance de la grace:
qu’ainſi les premiers ſentimens de la pieteé ſont des
pures liberalitez du Ciel, des faueurs de ſa bonte, &
des preuues de ſon amour. Mais en ſuitte, ie puis dire
auſſi que la pieté des Roys vient de la bonne educa:
tion que l’on leur donne, & des bons exemples qu’ils
voyent. Ouy, grand Prince, c’eſt le Ciel qui eſt le prin¬
cipe de voſtre pieté, & c’eſt la vie innocente de la Rey¬
ne qui en eſt la perfection. Et comme le Soleil eſt le
pere des metaux, que le trauail & l’artifice deshommes
perfectionne & enrichit, de meſme Dieu a mis dans
voſtre cœur les premieres ſemences de la Vertu, de la
Religion, de la Pieté: mais la Reyne noſtre tres ho¬
norée Dame, & tres-aymeée Princeſſe, les a arrouſeés
de ſes larmes, cultiuées de ſes ſoins, fauoriſees de ſes
prieres, & les a fait croiſtre iuſques au comble de la
perfection qu’elles poſſedent maintenant. Onne veit
iamais vne Reyne plus ſage, ny vn Prince plus obeiſ¬