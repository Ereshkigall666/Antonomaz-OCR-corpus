9
re gardent: & les perſonnes qui ont l’honneur d’appro¬
cher la voſtre remarquent que vous auez de parfaites
inclinations à̀ la Vertu, & des ſentimens extraordinai¬
res pour la Religion que vous profeſſez. S’il eſt vray,
comme nous n’en pouuons douter, que la pieté ſoit la
premiere iuſtice que nous rendons à Dieu; ſi c’eſt elle
qui maintient les Monarchies, & qui appuye les Cou¬
ronnes; ſi c’eſt elle qui fait cherir les Roys & du Ciel,
& de la terre, qui les oblige de rendre aà̀ la Majeſteé ſou¬
ueraine, qu’ils adorent, des reſpects & des venerations;
ſi c’eſt elle qui regle les mouuemens, & les paſſions des
Princes, ne pourrions-nous pas dire, grand Roy,
qu’eſtant profondement enracinée dans voſtre cœur,
vous pouuez rendre voſtre Royaume eternel, deuenir
 la merueille dumonde, & vn grand Sainct entre les
Roys. Et certes, qui n’admireroit les ſoins que voſtre
 Majeſté́ prend d’aſſiſter tous les iours à̀ la Meſſe auec
vne deuorion qui tire les larmes des yeux de ceux qui
la conſiderent, & qui donne de l’eſtonnement aux
Anges; qui n’admireroit encore auec quelle ſatisfa¬
ction interieure vous faites vos exercices ſpirituels;
auec quelle attention d’eſprit, & auec quelle modeſtie
vous vous trouuez aux ceremonies de l’Egliſe; la fre¬
quentation des gens de bien que vous aymez particu¬
ierement, eſt vne preuue aſſeurée de l’integrité de vo¬
ſre conſcience, comme la haine que vous portez aux
meſchans eſt vne marque infaillible de voſtre Vertu
incomparable. Si Numa Pompilius eſtoit eſtimé le

