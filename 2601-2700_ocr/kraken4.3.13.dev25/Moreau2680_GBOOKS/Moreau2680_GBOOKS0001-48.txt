pire, & vouloit mettre à couuert ſon ambitio¬
demeſureée.
La Reyne veut que l’amitié qu’elle porte à̀ Ma¬
zarin l’oblige à conſeruer ſon authorité, & à la
faire regner toute ſa vie: & Mazarin en ſeruant la
Reyne comme elle veut, ne ſonge pas à moins
qu à faire touſiours le Souuerain, & qu’à s’appro¬
prier encore tout ce qui reſte d’or & d’argent
dans tout le Royaume.
Tibere ſe ſeruoit des abominables maximes
de Sejanus pour ruiner la maiſon de Germani¬
cus, & Sejanus ſe propoſoit d’aller à̀ l’Empire ſur
les ruines de Tibere & de Germanicus. Mais ſon
pouuoir n’alloit pas ſi viſte que ſa volonté, qui
reneonttoit touſiours de grands empeſchemens
en toutes ſes entrepriſes. Car la maiſon des Ce¬
ſars eſtoit encore fort puiſſante. ll ne pouuois
pas ruiner tant de perſonnes à la fois, & ſes con¬
ſpirations quelles preſſentes quelles fuſſen, ne
ſe pouuoient pas faire tout d’vn coup, il falloit
neceſſairement qu’il y eut de l’interuale, entrs
des machinations ſi nombreuſes.; Car il ſongeoir
à perdre Druſus ſfils de Tibere au meſme temps
qu’il pretendoit d’obliger Tibere à faire mourir
Germanicus. Il eſt vray que Tibere ne voyoir
tien au monde qui luy donnaſt tant de jalouſie
que ſon frere, & Sojanus ’aprehndoit rien eant
que le fils de Tibere.
*
. 