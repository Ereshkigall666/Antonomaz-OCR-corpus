
 .
grand Duc, que toutle monde regarde comme le racourcy
de toutes les merueilles. Vous eſtes envn mot, Monſeigneur,
vn Phœnix, en qui le Ciel aſſemble miracle ſur miracle, &
pour qui l’Vniuers conſerue cherement tant de Lauriers,.
pour monſtrer à̀ la poſterité ce que peut la grandeur de ce
ieune Mars, & comme il faut auiourd’huy que le muatin fre¬
miſſe ſous les ſeueres Loix qu’il leur a preſcriptes, en leur.
monſtrant qu’il fait conſtamment aſſieger ſa fureur, trauail¬
 lant vtilement à punir l’inſolence de ces infames trouppes,
qui penſoient nous reduire ſous la captiuité de leur race fe¬
lonne: mais lors qu’ils ont veu noſtre deffenſeur paroiſtre
auec vn courage Martial, ces grands projets dont ilss’eſtoient
flatez, ſe ſont éuanoüis, & ne leur eſt demeuré que la crain¬
te de ſe voir terraſſez par ce ſecond Achille, qui fait diſſiper
les obſtacles qu’il auoit brigué contre nous, pour triompher
de ce party funeſte, remettant cette noble Ville dans ſa
beauté premiere, raſſeurant les Peuples de la crainte qu’ils
auoient eu pendant voſtre abſence, Monſeigneur: mais de¬
puis que le Soleil de vos yeux a eſclairé ſur noſtre Horiſon, &
que vous eſtes entré des premiers dans la lice des Heros, la
crainte s’eſt bannie de nos cœurs, il ne nous reſte maintenant
que l’eſperance d’vn ſucçez auſſi fauorable que voſtre pre¬
ſence. Ie prie noſtre Seigneur nous la vouloir conſeruer, &
vous continuer ſes graces, qu’il vous a ſi abondamment dé¬
parties, puis que vous en produiſezles effets, àmaintenir vo¬
ſtre pauure Patrie, qui preſente, comme moy, ſes prieres à no¬
ſtre Seigneur, afin qu’il vous comble de toutes les felicirez
deuës à voſtre merite. Et pour l’eſperance de tout mon bon¬
heur,vous me permettrez, s’il vous plaiſt, de me qualifier du
iltre de
MONSEIGNEVR,
   T v7
Voſtre tres-humblé, tres-obeîſſante;
& tres-zelée ſeruante,
CHARLoOTE HEnNAV 1.
