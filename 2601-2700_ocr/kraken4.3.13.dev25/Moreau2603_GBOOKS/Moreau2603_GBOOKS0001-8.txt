1

Que i’admire la temperance,
Dont il vſe dans ſes plaiſirs
Pour la forcer dans les deſirs
Qu’il a de bien ſeruir la France;
Iln’a point de relaſche en ſon iuſte deſſein,
Il leue tous les iours des Guerriers vn eſſein,
Qui nous doiuent donner la paix par la victoire,
Son exemple qui fait meſpriſer les hazards.
Met autour de ſon front la Couronne de gloire,
Et le fait eſtimer le Maiſtre des Ceſars.

Ses actions & ſes prodiges
Rendroient ſon renom immortel,
S’il ne deuoit point eſtre tel
Pour la gloire de ſes deux tiges,
D’ou glorieux il ſort couronneé des lauriers
Moiſſonnez par les mains des plus puiſſans guerriers,
Que iamais l’Vniuers ait eu dans ſon enceinte,
Les Bourbons ſans pareils & les Montmorencis,
Admirent leur valeur & leur bonteé ſans feinte
En ce Prince qui vit pour nous dans des ſoins.
8
Grand Prince, l’Amour de la France,
Et l’aſyle des affligez,
ue nous vous ſommes obligez,
Quand vous prenez noſtre defence,
L’enuie deſormais n’oſera plus gronder,
Si vous prenez le ſoin de touſiours ſeconder
Les fideles deſſeins d’vn peuple debonnaire,