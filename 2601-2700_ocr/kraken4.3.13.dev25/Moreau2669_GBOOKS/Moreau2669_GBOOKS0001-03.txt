’Statue de Minerue qu’on ne la pouuoit enleuer, ſans
voir tout auſſi toſt la piece en mil morceauax. On la ve
par experience par ce cruel attentat, qui paſſepour ſa¬
crilege en cetteRoyale perſonne, qui eſt l’image viuante
de la Diuinité, & qui eſt vn Soleil brillant, qui ayant
diſparu, a mis tous vos Sujets dans des troubles cauſez
 parcette obſcurité.
Vous eſtes, SnEs, le Mignon du Ciel, qui doit ar¬
reſter le cours de tous les malheurs. Permettez moy de
 dire à voſtre Majeſté, qu’ainſt que les beſtes les plus fa¬
 rouches, s’addouciſſent à l’aſpect d’vne ieune pucelle,
pour l’hommage qu’elles portent à a candeur. De meſ¬
me la veriteé vierge, conduite par vn cœur Royal dans ſa
Minorité, la France ſera toſt changée en vn Sanctuaire
de ſaincteté, & cét Aſtrre diſſipera l’orage dont elle é¬
toit menaſſee par ce Politique Italien.
France, quelle faute as-tu commiſe, & quel crime
as-tu perpetré(contre ce Miniſtre) digne de t’enleuer
 ton Roy? Eſt-ce à cauſe qu’il a enuahy tous tes biens,
pour ſarisfaire à ſon ambition, & pour eruoyer en ſon
pays? Ou bien, n’eſt-ce point qu’il a hay tellement ton
Prince, & le bonheur de ſa Couronne, qu’il a taſché à
luy oſter de ſa teſte ſacrée, en ruinant ſa Monarchie?
Peut-eſtre que c’eſt pour ſe venger de ce glorieux Se¬
 nat, l’appuy & le bonheur de cette Monarchie, & qui l’a
 fait ſubſiſter, à cauſe qu’il a mis des obſtacles à ſes deſ¬
ſeins: & à cét effet pour vindication, il minutte ſa perte,
du moins il a taſché par des efforts violéns & non com¬
muns, de le ſapper en ruine, & en faire vne holocauſte,
ſacrifiée à ſa vengeance & à ſes paſſions: n’ayant d’au¬
tres motifs que l’oppoſition de cette ſaincte Societé, au
torrent impetueux de ſa rage.
Ou pour mieux dire, S i a, c’eſt pour l’auoir éleú
aupres de voſtre Maieſté, dans des dignitez qu’il ne me¬
ritoit pas, & honoreé d’vn glorieux miniſtere, duquel il
eſtoit indigne: il s’eſt rendu ſi inſolent & inſatiable
dans ſes deſſeins, qu’il a vuidé les coffres de voſtre
Eſpar¬