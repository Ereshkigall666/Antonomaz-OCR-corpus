11
hiſtoires, & par le conſentement meſme de tous
nos ennemis, qui ne peuuent eſtre choqués que
remerairement, lors qu’ils iugent du merite &
de la valeur des noſtres: Pour la derniere, ie m’en
vay l’eſtablir à l’eſpreuue de toutes ſortes d’at¬
taques.
Pour cét effet, ie dis que le Mazarin eſtoit tel¬
lement ancré dans le gouuernement de l’Eſtat,
qu’on ne pouuoit l’en arracher, à moins que de
choquer les inclinations de la Reine, qui ne vou¬
loit ſeulement pas entendre parler de ſon éloi¬
gnement; à moins que de contre quarrer la pro¬
tection de ſon Alreſſe Royalle, qui pretendoit le
mettre à l’abry de toute ſorte d’aſauts, à moins
que d’empieter ſur l’authorité des Parlemens,
qui le ſouſtenoit par leur ſilence: Bref, à moins
que de vouloir ſe charger de l’inimitié d’vne
bonne partie des Princes & des grands de l’Eſtat
que l’intereſt auoit engagés dans ſon party: Cela
ne ſe peut point diſputer.
le paſſe outre, & ie dis qu’il eſtoit tellement
neceſlaire que Maarin fut eloigné du gouueme 
ment qu’il n y pouuoit eſtre conſerué qu’auec vn
danger manifeſte que l’Eſtat Monarchique euſt
encouru; Ceſte ſuitte eſt aſſés prouuée par la hai¬
ne irreconcilible que les peuples auoient contre
ce malheureux, par l’auidité inſatiable qu’il auoit
iaar
1