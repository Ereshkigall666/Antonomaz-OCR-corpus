¬
Si la guerre eſt mere de fiel
La paix eſt la fille du ciel;
Son aſpect plus doux que l’Aurore
Nous rauit lors qu’il nous honore
Des doux charmes de ſa beauté,
Son œil par ſa viuacité
Penetre les plus rudes ames
Qui n’ont point reſſenty les flammes,
Bien que ſeueres du brandon
De ce renommé Cupidon
Auiourd’huy le champ de victoire
Eſt le trophée de ſa gloire.
Ie bon-heur marche à ſon coſté,
Que les armes ont achepté
La felicité ſouueraine,
Temporelle en la race humaine.
Eſt vn des fruicts qu’elle produit
C’eſt la paix qui porte & conduit
Les hommes dans vne alliance
Et dans vne reſioüiſſance,
Quine laiſſe pas en apres,
Des deſplaiſirs entre-coupez
C’eſt la paix qui rend ceſte ville
La plus belle & la plus veile
Qui ſoit dans tout cét Vniuers,
Et quifait qu’auec bras ouuerts,
On luy vient rendre des loüanges,
Des Nations les plus eſtranges.
   ¬