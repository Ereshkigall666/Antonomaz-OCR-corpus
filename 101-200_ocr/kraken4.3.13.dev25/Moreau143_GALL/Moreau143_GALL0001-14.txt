Phantoſmes qui pronoſtiquoient les mal¬
heurs qui deuoient arriuer à la France: &
apres l’auoir aſſeuré qu’ils ne luy feroient
aucun mal, au contraire qu’ils ſeroient
rauis de l’entrenir, elle le priſt par la main
& le mena à eux, & trouua encore comme
ils marchoient dans le bois. S’eſtans ſaluez
les vns les autres, l’homme armé prit la pa¬
role & dit: ſçache Chreſtien, que ie ſigni¬
fie la guerre, mon compagnon que tu vois,
ſignifie la mortalité & la peſte, ceſte femme
la famine: trois fleaux dont Dieu veut affli¬
ger ſon peuple s’il n’en detourne les coups
par les coups d’vne rude pœnitence, & les
larmes ameres d’vne parfaite conuerſion.
Priez ſa Maieſté qu’elle apaiſe ſes coleres &
qu’elle prenne pitié de ſes pauures creatu¬
res, ce qu’ayant dit, ils diſparurent en meſ¬
me temps, & laiſſerent cét homme dans
vn eſtonnement extréme; qui s’en eſtant
retourné chez luy tomba malade à l’inſtant
de frayeur d’auoir veu ce prodige, & d’auoir
appris que la France n’eſtoit pas encore au
bout de ſes malheurs, ſi les hommes n’en
cherchoient les remedes. Maintenant quel¬
 qu’vn
l¬¬
 