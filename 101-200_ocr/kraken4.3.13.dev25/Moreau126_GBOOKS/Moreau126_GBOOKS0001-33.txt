3
reglent au lieu de les corrompre. Ie pretends au contraire qu’on a l’obliga¬
cion à Monſieur le Prince, d’auoir reſtably ces vertus parmy nos gens d
guerre, on luy a obligarion que les troupes de ſa Maiſon qu’on a mainte¬
nant caſſées, furent les ſeules qui empeſcherent l’Armé́e de ſe débander
l’année derniere, lors que n’eſtant point payeée elle vouloit ſe deſerter. Mais
afin de faire mieux voir qu’il a retranché la profuſion de nos Armeées, il
faut remarquer que depuis le commencement de la guerre, outre la paye,
que nos ſoldats tiroient pour leur ſeruice ordinaire, s’il falloit remuer la
erre, la ſeule force de l’argent les faiſoit trauailler; Les moindres ſieges
nous couſtoient des ſommes immenſes; au lien que Monſieur non frere,
ayant le commandement en vn temps, où̀ le Cardinal Mazarin retenoit
tout l’argent du Royaume, & ne donnoit quaſi plus la ſimple ſolde, ac¬
couſtuma les gens de guerre par ſon authorité́ & par ſon adreſſe, à faire les
retranchemens au Camp, à fortifier les Villes, à conduire les tranchées
ſans qu’ils demandaſſent rien. De cette ſorte, il acheua le ſiege de Dun¬
 lerque pour cinquante mil francs, les deſpences du ſiege de Philiſbourg
ne paſſerent pas douze mil liures, pendant que les ſieges de Piombino, &
de Portolongone ( que le Cardinal Mazarin deſtinoit à ſa grandeur) cou¬
ſtoient vnze millions: Et ce qui eſt digne d’eſtre remarqué au Camp de
Courtray, lors que dans le quartier de Monſieur le Duc d’Orleans, on
 payoit les ſoldats qui trauailloient aux attaques, les trouppes de Monſiecur
le Prince trauailloientà l’enuy dans ſon quartier ſans receuoir rien, & ſans
ſe laiſſer eſbranler par les exemples des autres. Tant la ſincerité́ & la diſci¬
pline les auoient confirmez dans l’obeiſſance.
Quant à l’Armée d’Allemagne, l’ingratutude du Cardinal Mazarin, qui
accuſe Monſieur mon frere de l’auoir voulu ſouſleuer, eſt ſans doute
étrange. Cette Armée attaché́e depuis ſi long-temps à Monſieur de Tu¬
rennes ſuiuoit ce grand homme qui la conduiſoit à voſtre ſecours. Il n’y
auoit pas d’apparence qu’apres auoir ſeruy ſous luy auec tant de gloire, &
ſe trouuant dans vne ſi vieille habitude de luy obeïir, elle commençaſt à̀ le
quitter, lors qu’il embraſſoit le party le plus juſte qui ait fait prendre les
armes. D’vn coſté les Eſpagnols apportoient la paix en France: Voſtre Ar¬
mée & celle de Monſieur mon mary eſtoient preſtes de ſe joindre: le ſe¬
cours des Allemans s’approchoit àd grandes journées, l’Armée qui deffen¬
doit le Cardinal Mazarin eſtoit foible & haraſſée, elle n’auoit nulle reſout¬
ce à attendre d’ailleurs, ny àucun moyen de ſonger à reſiſter à ces tempeſtes
qui alloient fondre ſur elle. Tout le monde, ceux-meſmes qui eſtoien, à̀
Saint Germain, voyoient ce Mniſtre timide & tremblant, confus, eſperdu,
incertain du party qu’il auoit aà̀ prendre, pe ſe reſoluant à rien, non pas
meſme à la fuite. Chacun ſe reſiouiſſoit de ſa terreur, chacun eſperoit ſa
perte qu’il jugeoit infailhble, ſi Monſieur mon frere l’euſt abandonné.
Toute la force, toute l’eſperance, toute la reſoure de ce party eſtoit en la
perſonne