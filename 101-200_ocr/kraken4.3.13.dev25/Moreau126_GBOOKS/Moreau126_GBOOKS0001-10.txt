gine qui eſt a premiere prerogatiue que nous ayons, elle ne nous vien
que de Dieu, duquel ſeul nous nous reconnoiſſons les Ouurages. Ainſi
c’eſt purement du Ciel que nous tenons l’honneur d’eſtre ſortis de la tige
de nos Monarques; & Louys de Bourbon noſtre Biſayeul n’eſtoit point re¬
deuable à Anthoine Roy de Nauarre, biſayeul de ſa Majeſteé, de ce qu’il.
eſtoit ſon frere. Le Cardinal Mazarin teſmoigne en ſuitte beaucoup de
regret de n’auoir pû conſeruer dans la conduite de l Eſtat Monſieur mon
frere, capable à ce qu’il auouë d’y rendre de grands ſeruices, pendant les
emps les plus difficiles. Surquoy ie vous ſupplie de n’oublier pas que
nous auons icy vne confeſſion ſolemnelle, pour oppoſer aux iniures qui
le dépeignent par tout ſon Libelle, comme vn homme irperueux, plein
de fougue & peu capable d’affaires. Il conclud enfin ſa Preface par la faſ.¬
cherie, qu’il dit qu’il reſſent de ce que le Prince n’a pas voulu ſe conten¬
ter de viure le plus riche ſujet de la Chreſtienté; mais l’exagerarion qu’il?
 en fait eſt auſſi fauſſe, que la douleur qu’il en teſmoigne, non ſeulemet
quant aux deſſeins de Monſieur mon frere touſiours reglez, touſiours
legitimes: Mais quant à̀ ſes eſtabliſſemens, qui ſans regarder ceux des
pais Eftrangers, où̀ il s’en void de beaucoup plus conſiderables, ſont eſ¬
gallez e France, s’ils ne ſont pas ſurpaſle-par les Charges & par les biens
de pluſieurs particuliers. Ce ſont laà les moyens que le Cardinal Maza¬
rin employe pour taſcher de gagner creance, & de preparer les eſprits
contre la juſtification des Princes; mais ſi ie ne me trompe, c’eſt auec
peu de ſens & de ſuccez. Cependant il ſç̧ait bien qu’il n’a rien d’effetifaà
leur impurer, au lieu de venir en ſuite d’vn exorde ſi artificieux à décou¬
urir les menees qu’ils ont pratiqúes pour aller à la Souueraineté, de met¬
re au iour leur rebellion & leur felonnie, & de les monſtrer aux yeux de
l’Europe, comme des gens qui ont conſpire contre l’Eſtar, au leu de ces
grands crimes que l’on artendoit & qui deuoient attirer ſur eux l’aduer..
ſion vniueſelle, il leur oppoſe vn denombrement ennuyeux des nmoin¬
dres bienfairs qu’ils-tiennent du Roy, & qui ne font rien aà la cauſe, ſi ce
n’eſt qu’ayans tous eſté demandez auec reſpect & obtenus auec juſtice, ils
ſeruent à prouuer le merite& les ſaruices de ceux qui les ontreceus.
 C’eſt pourtant ſur cette exageration qu’il fonde leur peu de recon¬
noiſſance, & qu’il veut faire des ingrars de ceux dont il ne peut faire des
coupables. Mais de quel blaſme ne ſommes-nous pas digncs, nous qui
ſouffrons que l’Education de noſtre Monarque demeure entre les mains
d’vn homme, qui au lieu d’aider cette bonte de nature qui le porte aux
grandes Vertus, taſche de la cortompre, en luy imprimant des ſenti¬
mens ſordides & bas, & loin de la nourrir à̀ la liberaliré & de l’inſtruire à̀¬
ne ſe reſſouuenir que des ſeruices qu’on luy rend (qui eſt ſans doute le
plus beau ſentiment des Roys n’a point de honte de publier ſous ſon
Nom, les reproches des dons qu’il à faits; mais de quelle ſorte ? juſqus
 
9¬