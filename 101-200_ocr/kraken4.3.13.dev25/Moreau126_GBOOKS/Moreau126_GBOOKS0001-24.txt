23
donnée. Mais on ſçait bien que dés le temps du feu Roy, le Breuet en fut
accordé à Monſieur le Mareſchal de Chaſtillon, & que deſlors le Cardi¬
nal de Richelieu le preſſa de ſe faire receuoir. On ſçait encore que parce
qu’il ſouhaitroit que Monſieur de la Meilleraye qu’il vouloit éleuerà ce
grade paſſaſt le premiet. Monſieur de Chaſtillon n’y ayant pû̂ conſentir,
l’affaire demeura ſans s’acheuer, en vne ſaiſon où l’authoritedu Roy l’au¬
roit entierement conſommée. Monſieur ſon fils qui auoit deſia rendu de
fort grands ſeruices, & dont la maiſon eſtoirdes plus grandes du Royau¬
me: de la meſme ſorte qu’on a fait Monſieur le Mareſchal de Gramont, &
Monſieur le Marquis de Vitry apres la mort de Meſſieurs leurs peres. Et
l’on luy a conſerué ſon rang lors que laRevne en accordoir vn ſemblable â
Meſſieurs d’Eſirée, de la Meilleraye, de Lyancourt & de Treſmes. Voila
quels ſont ces Breuets de Ducs, & la part que Monſieur mon frere y
prend.
Pour les Abbayes, l’affaire de l’Abbé de Grace, qui eſt la ſeule que
Monſieur le Prince ait entrepriſe, qui a duré́ deux ans, & qui n’eſt pas
encore concluë, fait aſſez cognoiſtre que les benefices n’ont pas enrichy
les ſiens. Et quant aux Eueſchez, on ne peut citer que l’Archeueſché de
Bourges, qu’on a donné à Monſieur l’Abbeé de Memacq, encore ne ſçay-je
ſi le droit de la nomination n’auoit point eſté accordé auec le Gouuerne¬
ment de Berry à feu Monſieur mon pere, qui y preſenta deux ou trois Ar¬
cheueſques, & que Monſieur mon frere ne ſe fuſt point ſeruy de ce pciui¬
lege en faueur de ſon Couſin.Ie ne ſç̧ay, diſ je, ſi les alliances, ny la gran¬
deur, ny l’antiquité́ de la maiſon de Vantadour, ny le long-temps que
Monſieur l’Abbé de Memacqauoit paſſé à la Cour ſans benefices, ny l’a¬
mitié particuliere qu’il entretenoit auec le Cardinal Mazarin, & qu’il y
cultiue encore, l’euſſent fait entrer encette place, apres en auoir veu rem¬
plir quantité́ d’autres qui luy auoient eſteé promiſes par ce Miniſtre
trompeur.
Acheuons ce quireſte à eſeourir de ſes menſonges ſur les emplois de
guerre & ſur les Gouuernemens. Pour les premiers ie ne ſçay pas qui il
prerend deſigner, & ie ne voy pas meſme q’en cela Monſieur mon frere
ayt rien fair d’extraordinaire. Car enfin s’il veut dire qu’l a recommandé
le merite de ceux qui ont ſeruy auec luy, il en a vſé comme tous les autres
Generaux ont accouſtuné de faire, touſiours ie ſuis aſſeurée que pas vn
homme n’a eſté porté aux emplois par ſa faueur, ou par ſa recommanda¬
ionqui ne les euſt meritez par ſes ſeruices. le dirois le meſme des Gouuer¬
neus ;mais icy Monſieur mon frere a pluſtoſt à ſe plaindre qu’à s’execuſer;
Et le Cardinal Mazarin eſt fort peu iudicieux de conclurre l’enumeration
des biens-faits qu’il areçeus, par vne offenſe qu’il luy a faite. Il eſt certain
que Monſieur mon frere ſouhaittoit paſſfionnément de mettre Monſieur
de Chaſtillon dans Vpre, il l’en rouuoit digne par toutes ſortes de rai¬