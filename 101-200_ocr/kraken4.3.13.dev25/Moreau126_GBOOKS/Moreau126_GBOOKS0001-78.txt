1
7
conclurre: & qu’il ne pouuoit refuſer ſous aucun pretexte ſans vr deſ¬
honneur pubhic. Eſtant de plus décheu de l’eſperance de troubler Mef¬
ſieu rs les Eſtats & de les tenir dauantage en guerre, fut ſemblant d’aprou¬
uer l’ouuer ture qu’ils faiſoient, & de vouloir entendre à la concluſion du
Tritté. Mais afin que vous puiſſiez plus facilement comprendre les four¬
beries & les artifices qui ont rompu cette affaire, il faut vous dire en quel
point ſe trouuoit lors le Traitté de Munſter, & de quelle nature eſtoient
les difficultez qui en empeſchoient la concluſion. Les bons deſſeins des
mediateurs, & les ſoins que Monſieur mon mary auoit pris d’accommo¬
der toures choſes, jointe à la neceſſité́ que les Eſpagnols auoient de la
Paix; eux qui ſe trouuoient preſſez du ſuccez de nos armes, où les victoi¬
res de noſtre Maiſon auoien grande part, & é́branlez de tous coſtez par
les ſeditions & par les reuoltes, leur ayant deſia fait paſſer à noſtre auan¬
tage, quarante.- huit articles des choſes qui eſtoient en differend entre les.
deux Couronnes. Il n’en reſtoit plus que ſix à regler touchant la Iuriſdi¬
ction des places conquiſes: La Treue de Catalogne, le dẽpoſt de Caſal,
le ſecours du Portugal, la liberteé de D. Duarte, & la reſttution de Lor¬
raine. Pour le premier point les Eſpagnols ( nous accordant generalle¬
ment tout ce que nous auons conquis) demandoient que pour le reſſort
de la luriſdiction nous nous contentaſſions de la banlieuë des Villes de
nos Conqueſtes: Nous pretendions qu’eſtant à nous, leur juriſdiction
deuoit s’eſtendre auſſi loing qu’elle faiſoit, lors qu’elles eſtoient entre
les rmains du Roy Catholique. Sur le ſecond point nous eſtions d’accord
que l’on fit en Catalogne vne treue de trente anné́es: & que pe ndant ce
temps chacun conſeruaft les lieux dont il eſtoit Maiſtre.Il y auoit quelque
difficulté ſur les fortifications des Places: Nous voulions que l’on y puſt
trauailler; les Eſpagnols au contraire pretendoient qu’on deuoit les laiſ¬
ſer en l’eſtat où elles ſe trouuoient lors de la concluſion de la Paix. Quant
à Cazal ils conſentoient que la garniſon Suiſſe qu’on y mettroit fut payé́e
& entretenuë par nous pendant l’eſpace de huit années: & nous voulions
qu’elle y demeuraſt quinze ans. Le Portugal faiſoit la quarrieſme diffi¬
culté; Nous entendions le defſendre ſans aucune condition: ils nous laiſ¬
ſoient la faculté de le pouuoir ſecourir ſans attaquer leur pays. Enfin ils.
accordoient la liberté à D. Duarte frere du Roy de Portugal,; à la charge
qu’il feroit ſerment de ne point porter les armes contre le Roy Cathoſi¬
que, & nous le voulions en liberteé ſans aucune condition. Toutes ces
difficulrez foibles & peu capables de rompre l’heureux ſuccez d’vne nego¬
tiation de cette importance, auoient eſté de telle ſorte ſuſpenduës par les
Hollandois, qu’afin que leur reſolution ne retardaſt point l’iſſuë de l’aſ¬
ſemblé́e de Munſter, ils auoient obtenu des Eſpagnols qu’ils les en laiſ¬
ſoient les Arbitres. Et comne il n’y auoit nulle apparence( quelque cho¬.
ſe que Monſieur Seruien euſt eſcrite de leurs Depurtez)de nous deffier de