tifde ſe meſler des affaires. Car enfin le Cardinal Mazarin deuoit bien eſtre
aduerty, que les amis particuliers que ce Prince a parmy vous, luy ayant
remonſtre au ſortir de la guerre de Paris, qu’il eſtoit abſolument neceſlai¬
re pout le bien de voſtre Compagnie, & pour laſeureté commune, qu’ul
ſe trouuaſt aux Conſeils, afin d’y ſouſtenir pendant la paix les intereſts de
ceux qu’il auoit aſſiſtez pendant la guerte. Le deſſein de vous eſtre vtile le
fit deferer à cét aduis, & prendre ſa place en vn licéu où il n’auoit point al¬
 ſiſté depuis la Conferencé de ſaint Germain, dans laquelle, comme vous
ſcauez, il fauoriſa vos pretentions autant qu’il luy fut poſſible.
 Quant au Gouuernement de Damvil liers, s’il en a l’obligation à quel¬
qu’vn, c’eſt à vous, MESSIEVs, Vous auez en efſet eſté les premiers à
iuger qu’il auoit beſoin d’vne place de ſeureté contre leCardinal Mazarin:
& chacun ſçait qu’il ne l’a iamais demandé́e, qu’en cas que cét ennemy pu¬
blic demeuraſt en France. Vos Deputez de plus ont interpoſé leurs ſollici¬
tations pour facliter le ſucceaz d’vne pretention ſijuſte, & que l’on croyoit
alors ſi neceſſaire; Et puis qu’apresvne negociation el le a eſté́ accordee par
vn Traitteé, elle ne doit ce me ſemble en aucune ſorte s’appeller vne grati¬
fication. Et le Cardinal Mararin ne ſç̧auroit ſonger à en pretendre nul ad¬
uantage contre nous, qu’il ne vous faſſe vne injure. Qu’il n’eſpere pasnon
plus la rendre plus importante pour larécompenſe de Monſieur le Baron
Danneuoux: cette recompenſe, quoy qu’il l’exalte, n’a conſiſté iuſques icy
qu’en du papier & des eſperances. Mais des eſperances attachées à la vo¬
lonté du Cardinal Mazarin c’eſt à̀ dire des ſonges où il n’y a rien de ſolide,
& ſur leſquels il ne faut faire aucun fondement. Ie ne ſeray pas faſchée de
vous monſtrer en paſſant vn trait de ſa maunuaiſe foy, qui regarde entiere¬
ment cette affaire, & qui vous confirmera tout d fait ce que ie dis. On auoit
promis à̀ Monſieur Danneuoux pour ſa recompenſe, la charge de premiet
Maiſtre d’Hoſtel de Monſieur le Duc d’Anjou, lors qu’on feroit ſa Mai¬
ſon. Monſieur le Prince en auoit la parole poſitiue du Cardinal Maazarin,
& le Breuet en deuot eſtre expedié le iour meſme qu’il partit de Compie¬
gne pour aller en Bourgogne. Cependant dés le ſoir de ſon depart, ce Mi¬
niſtre manquant de parole, obligea ce Gentil-homme de ſe contenter de la
charge de Capiraine des Suiſſes, ne luy laiſſantpar ce procedeé aucune aſſeu¬
rance que cette ſeconde Charge luy deuoit eſtre conſeruece, puiſque deux
heures de ſa mauuaiſe foy luy auoien oſteé la premiere. Ie n’adjouſteray
point ſur le ſujet de Damvilliers, la conſideration de la qualité, ny celle du
 merite de Monſieur le Prince de Conty.. Ile m’aſſeure que vous les aurez¬
 eunës, & qu’il n’eſt pas neceſſaire de vous perſuader que les ehoſes eſtant
bien reglées, vn Prince comme Iuy n’auoit aucun beſoin d’vnTraitté pour
obtenir vn Gouuernement de cette narure.
Ie ne m’arreſteray pas auſſi ſur le ſujet de la penſion de cent mille francs,
qu’on dit qu’on luy adõnée:quand cela ſeroit, on n’auroit rien fait de plus