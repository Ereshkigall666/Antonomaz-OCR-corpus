dans le peril, eſtoit aſſez ſuffiſante pour nouis faire employer nos derniers
efforts à les deliurer, & nous ne pouuions les abandonner ſans honte.
A ces conſiderations de l’honneur ſe joignoient celles de l’vtilité. Le De¬
puté que la ville de Liege auoit enuoye implorer noſtre ayde, offroit de
nous laiſſer tout le pais pour y prendte nos quartiers d’hyuer, & pour y
jetter les trouppes Allemandes qui auoient deſolé la Champagne, & qui
la menaçoient d’vn ſecond orage lors qu’elles rentreroient en garniſon.
De plus, comme les forces qui aſſiegeoient cette Villc n’eſtoient pas con¬
fiderables, ils ne demandoient qu’vn petit ſecours ſeulement pour allon¬
ger leur deffence iuſques à la fin’de la Campagne, ſi nous ne voulions pas
y enuoyer noſtre armée. Et cela afin que ne hazardant point leur Bourgeo¬
 ſie, ils ne donnaſſent aucun tumulte ny aucun ſujet de rehuer à ce qui re¬
ſtoit d’entr’eux de la faction de Bauiere. Enfin voulant s’attacher entiere¬
ment à la France, & ſe ſouuenant qu’autrefois pour leur Eueſque ils
auoient eu vn Prince de la Maiſon de Bourbon; Ils deman doient encore
le meſme honneur: & auoient jetté les yeux ſur Monſieur le Prince de
Conty. Vous m’auoüerez maintenant Me ssie vRs, qu’il n’y auoit
point d’affaire ny plus importante ny plus glorieuſe pour l’Eſtat, puis
qu’au meſme temps on rendoit la liberte aux Alliez par la force des armes,
on oſtoit aux Eſpagnols vne des plus conſiderables reſource de leur party,
on attachait inſeparablement aux intereſts de la France vn pays fort riche
& fort grand. Cependant le Cardinal Mazarin preferant, ou la hayne qu’il
auoit pour noſtre Maiſon, ou ſon intereſt particulier, au ſeruice du Roy,
à l’honneur de la Nation, à l’intereſt du Royaume, non ſeulement receut
auec careſſe le Deputé du Duc de Bauiere:; mais ſe laiſſant corrompre à ce
Prince qui l’auoit deſia trompeé, il luy ecriuit qu’il ne ſe miſt point en pei¬
ne, & que la ville de Liege ne ſeroit point ſecouriie. Il obligea le Reſiden1
qui y eſtoit à deſgouſter ceux qui s’attachoient à nous. Il jetta la diuiſion
& le deſeſpoir parmy les plus paſſionnez: Et ainſi à l’aſpect de toute l’Eu¬
rope qui voyoit noſtre honte, la terreur & la deffiance s’eſtant miſes par
ſes artfices, dans l’eſprit de ces pauures habitans, cette miſerable Ville
nous accuſant de ſa pette, ouurit ſes portes à- des ennemis qui y exerce¬
rent toutes les hoſtilitez imaginables. La liberte des Liegeois fut entiere¬
ment ſupprimé́e, leurs priuleges annullez, leurs biens expoſez au pilla¬
ge. Ceux que les inteteſts de France rendoient criminels punis du dernier
ſupplice, & noſtre nor rendu odieux à toutes les Nations. A dire le vray,
MEssE vs, ſi l’on met parmy les crimes de leze-Majeſté celuy d’a¬
uoir mal conduit & trahy les affaires, vous demeurerez d’accord qu’en
cette nature d’offence perſonne n’eſt plus coupable que le Cardinal Ma¬
arin. Vous auoüerez qu’il a ſeul ruiné́ les trauaux qu’vn habile Miniſtre
auoit employez pour nous aſſurer le Liege, qu’il a deſnué la France d’vn
 grand appuy, qu’il la remis tout entier entre des mains amies de la Mai
ſon