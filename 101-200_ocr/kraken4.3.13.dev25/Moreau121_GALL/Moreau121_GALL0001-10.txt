Ie voudrois bien ſcauoir qui auroit bonne grace?
Allant baiſer le Roy luy cracher à la face.
Que pourroir.-il ſouffrir pour vn tel manquement?
Qui pourroit inuenter vn digne chaſtiment,
Pour iuſtement punir vn ſi ſanglant outrage:?
Sinon que le bruſſer tout vif dans vne cage.
qui auroit fait cela, chocqueroit il le Roy?
Reſpond eſprit ſabtil? reſpond donc? parle à moy?
Tu ne le puis nier en coupant ſa main dextre,
Dis moy le chocque-on, tu me diras peut-eſtre,
Tu és bien mal-heureux, quoy?peux-tu bien dourer
Que Monſieur Mazarin que tu fais deteſter.
Soit le bras droict du Roy ? il ſouſtient ſa Couronne,
Il maintient ſes Eſtats, il garde ſa perſonne,
Il luy donne conſeil auec fidelité,
Il luy monſtre à ſouffrir toute difficulté,
Il eſt tout ſon ſupport, il gouuerne la France,
Tout le bien qui ſe fait vient de ſon Eminence.
Si l’on gagne vn combat deſſus les ennemis,
Nous deuons tous penſer qu’il nous les a ſouſmis,
Comment me diras-tu eſt- ce par ſa prudence?
Eſt-ce par ſon eſprit? ou par ſa diligence?
Ie te reſponds qu’oüy, & ie dis que l’Eſtat,
Le perdant ſe verroit renuerſé tout à plat,
Et puis tu voudrois deſtruire ce Miniſtre?
Qquiconque y panſera, paſſera pour beliſtre.
Si tu priuois l’Eſtat d’vn tel ſeulagement,
Aurois tu bien le cœur de vinre ſeulement?