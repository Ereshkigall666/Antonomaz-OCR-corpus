auoir reprimé les ambitieux, & les perturbateurs du repos public,
eſtablit vne ſi ferme paix dans ſon Royaume, qu’elſe ſeule le gou¬
uerna pendant ſa vie; & donna le moyen au Roy d’aller faire la guer¬
re aux lnfideles. Faites-en de meſme, grande Princeſſe, faites que la
poſterité puiſſe dire qu’vne Anne d’Auſtriche ne fut pas moins vtile
à la France, qu’vne Blanche de Caſtille. Faites cette paix qui eſt de¬
puis ſi long-temps deſirée: Faites-la, puis que c’eſt vous ſeule qui la
pouuez faire; tant d’affligez vous la demandent par leurs ſanglots,
 toute la France par ſes larmes, l’Eſpagne par ſes ſôpirs, le Pais-bas
par ſes miſeres, l’Allemagne par ſes ſouffrances, toure l’Europe par
ſes prieres, toute la Terre par ſes vœux, & le Ciel meſme vous la de¬
mande par ma bouche. Acquerez cette gloire d’auoir calmé tant d’o¬
rages que la guerre apporte, d’auoir épargné tant de ſang qu’elle
fait tépandre, & d’auoir empeſché tant de meurtres, & tant d’autres
erimes qui s’y commettent: Ayez la gloire d’auoir rendu la tran¬
quillité à tant de Villes, l’abondance à tant de Prouinces, & vn
bonheur general à tant de Peuples: Ayez la gloire d’auoir fait ce
qu’aucun autre Prince ne pouuoit faire en ce monde, & ce ſera pour
en auoir en l’autre vne plus grande, où nous viurons tous deux eter¬.
nellement auec celuy qui m’a ereé Ange, & qui vous a faite Reyne.
Apres que cét Ange viſible
Eut ce grand diſcours acheué,
Anne deuint preſque inſenſible,
Et tomba deſſus le pavé.
Puis du fonds d’vne ame dolene,
Arrachant vne voix tremblante,
Elle en forma ces mots, apres de grands efforts;
Ie feray ce que Dieu deſire.
Ce fut tout ce qu’elle pêt dire,
Et l’Eſprit diſparut en défaiſant ſon corps.
 PARIS, Par RobeRrt SAA, ruë de la Harpe ,
au Bras d’Hercule. 143. Auec Permifſon.
¬ 
