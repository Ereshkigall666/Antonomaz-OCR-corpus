2
ler à vos mœurs qu’a voſtre conſeruation meſme C’eſt à quoy ie
prens garde depuis voſtre naiſſance; & le premier moment de voſtre
vie a eſté celuy de ma commiſſion, dont ie me ſuis ſi heureuſement
ſeruy, que vos deportemens plus qu’humains ont eſté long-emps
des ſujets d’admiration au Ciel, d’eſtonnement à l’Enfer, & de
louange à toute la Terre. Si l’Eſpagne eut le plaiſir de voir éclorre
& épanoüir en voſtre Royale perſonne les fleurs de tant d’auantages
que vous donnerent en naiſſant la Nature & la Grace; la France aeu
depuis le bonheur d’en gouſter les fruicts. Si Madrid a veu vos ver¬
tus dans leur accroiſſement, comme dans leur naiſſance; Paris les a
veües dans leur perfection; la charité & la deuotion monterent dans
le throſne auec vous, & trouuerent leur plus grande é́leuarion dans
la voſtre; le Ciel auſſiles recompenſa de ſon amour enuers vous, &
de ſa protection contre vos ennemis: mais pour vous combler tout à
la fois de ſes faueurs, il vous donna miraculeuſement vn fils pour
donner vn Roy aux François, apres la mort du Pere. Il vous en a de¬
puis fait la Tutrice, pour le conduire dans ſa minoriteé́, & pour ren¬
dre à ſa perſonne les meſmes offices que ie rends à la voſtte: De ſorte
que ie puis dire auec aſſeurance, qu’on vous a admiré́e en tous les
eſtats de voſtre vie, & en qualité d’Infante, & en qualité de Reyne,
conme mariée & comme veufve, comme Mere & comme Regen¬
ce. Quelle ſatisfaction penſez-vous que i’auois alors, chere Princeſ¬
ſe, de vous voir ſi bien dans l’eſprit de Dieu, & dans le cœur des hom¬
mes? Mais, helas: quel déplaiſir ay-je maintenant de vous voir ſi
mal & auec le Ciel & auec la Terre? d’oiüir tous les iours les prieres
qu’on vous fair, & pour qui vous n’auez point d’oreilles? On eſperoit
de voſtre Regence( & vous l’auiez promis au commencement ) que
la Paix ſeroit par toute l’Europe; ie vous en ay ſouuent inſpiré la pen¬
ſée de la part de Dieu, & vous y auez ſouuent conſenty; mais il s’eſt
crouueé malheureuſement des Miniſtres d’Eſtat qui ont empeſché
vos bons deſſeins: Il s’eſt trouué des Demons incarnez qui ne pren¬
nent autre conſeil que de ceux de l’Enfer, leſquels vous ont tou¬
ſiours perſuadé la guerre. Ce ſont les meſmes, qui malgré la dou¬
ceur de voſtre naturel, vous ont conſeillé vn deſſein du tout barbare,
ie veux dire d’affamer Paris, & de faire par ce moyen ruiner la Fran¬
ce. Ce ſont eux, qui pour couurir leur malice, & pour vous oſter
toutſcrupule, ont ſceu faire vne Anti-Sorbonne & vne Theologie à
leur mode; qui ſe ſont ſeruis de l’Egliſe pour deſtruire les loix de ſon