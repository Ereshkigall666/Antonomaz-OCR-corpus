de tant de fleaux, pour auoir refuſé́ la liberté au peuple d’Iſraël, com¬
me vous faites maintenant au voſtre. Conſiderez qu’vn Saul, qui
auoit eſté eſleu par la main du Tout-puiſſant, perdit la vie auec la
Couronne, pour n’auoir pas ſuiuy les ordres d’vn Prophete. Que
ſon ſuceeſſeur Dauid, que Dieu meſme trouua ſelon ſon cœur, re¬.
ceut vne horrible peſte dans ſon Royaume, pour vn peu de vanité
 qu’il eut de faire nombrer ſon armée: Et que Roboam, ſon petit fils,
perdit dix Tribus de douze qu’il en auoit, pour auoir ſuiuy les ſenti¬
mens de mauuais Conſeillers. Prenez garde, chere Princeſſe, de
n’auoir vn pareil chaſtiement pour vne pareille faute: mais prenez
encor garde à Adam ce premier fauory de Dieu, mais ce premier
malheureux des hõ̃mes, qui pour vne poõme, pour vne deſobeïſſance,
perdit tous les aduantages de ſa nature, la poſſeſſion du Paradis ter¬
reſtre, & l’empire abſolu qu’il auoit ſur ſes paſſions, & ſur toutes les
crearures. Prenez garde que les Anges meſmes (autrefois mes com¬
pagnons, & maintenant mes ennemis, ces Eſprits bienheureux qui
bril loient là-haut auec tant d’éclat & de pompe) furent precipitez
du Ciel dans les Enfers pour vn ſeul peché de ſuperbe. Tremblez,
 gtande Reyne, apres ces conſiderations: Tremblez parmy tant d’hor¬
ribles crimes dont la guerre eſt la ſource, & que vous deuez faire ceſ¬
ſer par vos defenſes: Faites la paix, ’mais faites-la ſtable, & s’il ſe peut,
eternelle: Faites-la au contentement de vos bons ſubjets, & à la con¬
fuſion des mauuais Miniſtres: Faites-la malgré tous les empeſche¬
mens de ceux qui s’y oppoſent, & ſurmontez genereuſement toutes
les difficultez qui peuuent la retarder: Faires-la pour Paris, mais fai¬
tes-la en meſme temps pour toute la France & pour l’Eſpagne: Ae¬
cordez, pat vne bonle paix, ces deux Nations que vous auez autre¬
fois vnies par voſtre mariage: Vous y auez grand intereſt, puis que
vous ſortez de l’vne, & que vous regnez dans l’autree & que toutes
deux vous aiment & vous lionorentextremement, comme la plus ai¬
mable & la plus vertueuſe Reyne du monde. Faites la paix generale
pour le ſoulagemẽt general de tant de miſerables: Imitez vne grande.
Princeſſe qui eſtoit ſortie du meſme pais où̀ vous eſtes née, qui eſtoit
comme vous, Mere & Regente d’vn Loüis & d’vn Roy de France.
Vous eſtes Reyne, & ie vous donne pour modele vne Reyne, qui
n’inſpiroit au Roy ſon fils que l’amour de Diou, l’affection de ſon
peuple, & le ſoulagement de ſes ſubjets, qui par ſes bonnes inſtru¬
ctions en fit vn grand Saint auſſi-bien qu’vn grand Ptince; qui apres
B ij