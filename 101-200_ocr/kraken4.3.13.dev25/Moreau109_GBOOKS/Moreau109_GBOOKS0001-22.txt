!
21
Tout cela eſt vray: Mais de dire que Mr le Prince
auroit iamais conſenty, que l’ouuerture du rétabliſ¬
ſement du Card. Mazarin, en fut faite à S. A.R.
 par le ſieur de Nauailles; C’eſt vne impoſture qu’on
ne peut refuter qu’auec vn démentir; ſi toutefois
( ſuppoſé meſme cét impoſſible) on ne veut inter¬
preter que Monſieur le Prince ne conſentit à ce qu’on
fit la Propoſition de ce retour à S. A. R. que parce
qu’il eſtoit aſſeuré que Monſeigneur Ie Duc d’Or¬
 leans ne pourroit la receuoir qu’auec grand mépris,
 aprés les efforts auſſi genereux que triomphans qu’il
auoit fait depuis peu pour en deſemparer l’Eſtat.
Comme on ne ſçauroit ſouſtenir qu’auec vne ca¬
lomnie dérogeante à la gloire de Monſieur le Prince,
qu’il ſe ſeroit voulu raualer iuſqu’à la baſſeſſe d’eſ¬
perer vn gouuernement de l’entremiſe de ceux, qui
ne ſubſiſtoient encore dans leur premiere faueur, que
parce qu’vne complaiſance heroïque auoit empêché
ce Prince de les en faire déchoir; & que, poſtpoſant
la iuſtice de ſes reſſentiments. aux intereſts de la tran¬
 quillité des Peuples, il auoit mieux aimé ſe ſévrer du
plaiſir d’vne iuſte vengeance, que de hazarder le cal¬
me de l’Eſtat en la voulant trop promptement exi¬
ger.
 Aprés ces impoſtures, dont la conuic ion pa¬
roiſt ſi manifeſte, ie voudrois bien demander aà̀ ce
F
28