

5
qui l’a, qu’elle n’eſt vtile au biẽ de l’Eſtat, & au ſeruice du Prin¬
ce; de ſorte que là ſans raiſon, qui luy doit ſeruir de maiſtreſſe,
& la prudence de guide, il n’y a point de paſſion plus aueugle,
ny qui differe moins de la fureur des beſtes, & de l’impetuoſi¬
té des Barbares; ceux-cy croyent que ce ſoit laſcheté de fuyr
quand vne riuiere ſe déborde, ou de n’attendre pas la cheute
d’vne maiſon qui s’en va par terre: Mais eux & nous n’auons
pas la meſme fin, & comme ils ſe propoſent ſans plus de tuer
& de mourir; auſſi nous deuons ſonger à vaincre & negliger
tout le reſte, autrement que nous ſeruiroit-il de cognoiſtre la
vertu & les extremitez qui l’abornent, & d’eſtre nez ſous vn
Ciel plus heureux que celuy d’Italie & d’Eſpagne, ſi nous ne
tirons aucun aduantage, ny de la bonté de noſtreinſtitution,
ny de celle de noſtre naiſſance: Ie ne m’eſtonne point qu’il y
ait des gens qui preferent la mort à la pauureté, & qui ne trou¬
uant point de contentement en eux-meſmes, ſont bien aiſe
de ſortir en quelque façon que ce ſoit de la glace de leurpays,
& de la miſere de leur fortune; mais vn honneſte homme qui
à toutes les heures du iour, reçoit des plaiſirs tres-parfaits &
tre-sinnocens, & qui a vne grande partie de la vertu de ſon
Siecleà perdre, eſt traiſtre au public, & ennemy de ſoy-meſ¬
me, s’il quitte tout cela de bon cœur & s’il onpriue le monde
pour vn peu de bruict & de vaine gloire; vous le ſçauez, Mon¬
ſieur, beaucoup mieux que moy, que la vie eſt le fondement
de tous les autres biens, auec lequel on peut recouurer des
Royaumes perdus, & demeurer le Maiſtre apres la perte de
pluſieurs batailles.
Il n’y a point de doute que la pluſpart des Roys dont on
parle, & des Capitaines dont les Hiſtoires ſont pleines, ne
vouluſſent auoir changé leur reputation pour noſtre vie. Voilà
comme il parle hors de la Comedie de l’Apologie du Theatre
du monde renuerſé, ſur la ſuperlatiue.
On ne luy vent pas permettre parlant de la guerre, il dit
que c’eſt vn temps malheureux, auquel les Peres ſuccedent à
leurs enfans, & de la Paix, que c’eſt elle qui cultiue les de¬
ſerts, & qui rend meſmes les pierres fertiles, & ne vient iamais
qu’acompagnée de l’abondance & de la ſeureté.
B