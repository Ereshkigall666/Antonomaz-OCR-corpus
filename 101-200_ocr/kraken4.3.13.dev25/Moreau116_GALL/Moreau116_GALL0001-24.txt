
tions, la fievre auec l’amour, les procez auec les querelles, l’vn
luy demande d’Angleterre, l’autre reſpond d’Allemagne,
l’vn parle de la ſolitude, l’autre de la compagnée, l’vn des
morts, l’autre des viuans, l’vn de l’amitié, l’autre de lahaine,
celuy-cy de Paris, l’autre d’Italie, & celle-là des Landes de
Bourdeaux, l’vn du Iapon & l’autre de la Chine: D. L. n’a ia¬
mais tant parlé de choſes à la fois.
Tout cette confuſion démeſlée, & ce deſordre oſté, on
peut dire auecraiſon que ce ſont des belles & precieuſes ma¬
tieres hors d’œuure, ou de beaux viſages charbonnez à plaiſir,
ou pour mieux faire comparer la bouffonnerie de cét entre¬
tien amoureux, auec l’intermede du Seignor Pantalon, à cet¬
te celebre & plaiſante querelle de deux ſourds qui firent eſle¬
ction d’vn ſourd, pour terminerleur differend, l’vn deman¬
mandoit vn pré, & l’autre deffendoit pour vne vigne, & le Iu¬
ge ordonna pour vn moulin. Puis tout ce Theatre du monde
renuerſé fut changé de face, nous changerons auſſi de diſ¬
cours, & quitterons ce faiſeur de coq à l’aſne, pour voir dan¬
ſer les mataſſins au Seignor Pantalon, qui commence de leuer
la tapiſſerie, & de ſe mettre en poſture pour donner du plaiſir
aux ſpectateurs, qui ſeront curieux de voir jouër cette Apolo¬
gie du Theatre du monde renuerſé, ou la deuxieſme Come¬
die des Comedies du temps preſent.
4 Eus de là deuxieſme partie de la Comedie des Comedies
 d temps preſent.



 2



