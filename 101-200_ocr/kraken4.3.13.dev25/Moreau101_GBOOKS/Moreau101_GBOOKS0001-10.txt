9
projets. Ne doit-on pas conſiderer les.
Sceaus qu’on a remis entre les mains de
Monſeigneut Molé; comme des preuues
aſſeuré́es qu’il n’eſt point d’vne caballe dans
laquelle on le veut engager par cet arti¬
fice. Non non Meſsieurs, il n’en eſt point,
& ſes mains ont receu ces preſens, ſans
que le cœur en air eſté ſurpris; & je puis
dire que ce n’eſt pas ſon intereſt, mais le
voſtre qui l’a fait reſoudre à les accepter;.
c’eſtoit le ſeul moyen qu’il auoit pour vous
conſeruer dans le Conſeil vn homme aſſez
courageux pour ſoutenir voſtre cauſe. S’il
auoit aigry les Puiſſances par vn refus, la
declaration trop euidente quil auroit fai¬
te de ſes ſentimens n’auroit produit qu’vne
eaeeaise prrejudieable à ue la Prance, &
l’auroit mis dans l’impuiſſance d’auancer
le retour de voſtre felicité paſſee que par
d’inutiles ſouhaits. Mais je ne m’é́tonne
pas ſi cette multitude, de qui les yeux ſont
trop foibles pour penetrer la profondeur
des grands deſſeins, blaàme vn procedé dont
elle ne preuoit pas les conſequences: puis
qu’elle en a bien pû condamner vn duquel
 C
