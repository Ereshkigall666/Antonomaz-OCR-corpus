168
elle auoit reſſenty l’vtilité́, & qu’elle a pris
pour ſujet du blâme dont elle a voulu noir¬
cir la reputation de ſon bien facteur, cela
meſme qui deuoit l’obliger à luy rendre de
continuelles actions de graces. Lorſque le
Roy ſortit de cette ville, & que par ſa ſortie
il l’euſt expoſée à tout ce que les armes d’vn
grand Monarque irrité pouuoient faire ſentir
de plus oruel à̀ des ſuiets qui auoient encou¬
ru ſa diſgrace. A quel eſtat eut-elle eſté re¬
duite, ſi la prudence de ce grand Politique
ne ſe fuſt interpoſé́e entre la cholere du Prin¬
ce & l’aueuglement des Bourgeois, pour
moyenner vn accord, ſans lequel perſonne ne
ſe fuſt ſauue de cette bouraſque. A peine la
guerre auoit-elle duré́ trois mois, que deſia
I’interruption du commerce, & lmdigence
des choſes neceſſaires à la vie ayant reſſerré la
bourſe des vns & eſpuiſe celles des autres,
auoit ietté vne confuſion dans la Ville, qui
l’expoſoit au pillage de ſes habitans, & la
mettoit à la veille de ſe voir deſchirée de ſes
propres mains. Qu’euſt-elle donc fat ſi la tem¬
peſte euſt duréplus long-temps, & ſi ce grand
cœur euſt cedéà ces mouuemens de rage qui