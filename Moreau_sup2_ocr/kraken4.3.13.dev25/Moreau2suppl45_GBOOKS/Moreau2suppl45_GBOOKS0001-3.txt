
trerons tous s’il leur plaiſt en la preſentealliance, pour le bien vni¬
uerſel du Royaume, & à la gloire de Dieu.
Se prennent l’vn l’autre deſdits Seigneur & Dame preſens Eſpoux
& conjoints auec tous leurs droits, noms, raiſons & actons, deuoirs
& obligations qui leur peuuent competer & appartenir, toucher &
regarder generalement quelconques, & ſpecialememt aux charges
& conditions qui enſuiuent.
 Que Dieu ſera touſiours ſeruy & honoré craint & aymé comme
il ſe doir.
 Que les Athées, dmpies, libertins & ſacrileges, ſeront punis exem¬
plairemenr, & exterminez inceſſamment.
Que les vices, les pechez & les ſcandales ſeront corrigez autant
qu’il ſe pourra.
Que la Religion ſera maintenuë & deffenduë iuſques au dernier
ſoupir de la vie.
 Que le bien de l’Eſtat & la conſeruarion du Roy & du Royaume
ſeront touſiours ſoigneuſement embraſſez & pourchaſſez.
Que le ſoulagement du pauure peuple ſera de meſme procuré au¬
tant qu’il ſera poſſible.
Que le Roy donné de Dieu au Royaume de France,ſera ſeruy &
honnoré, aymé & obey de touns ſes Subjets. Et afin qu’il leurſçache
vn iour dignement commander, que les Loix de Dieu & celles de
ſon Royaume auec les autres ſciences & vertus neeſſaires aux Prine
ces luy ſeront enſeignées par des perſonnes doctes, vertueuſes & ſain¬
tes telles que ledit Seigneur Parlement de Paris jugera plus propres
& nommera, auſquels l’education & inſtruction ſera particuliere¬
ment commiſe; & cherement recommandée.
Qu’en la tendreſſe de l’aage en laquelle ſa Majeſteé́ ſe trouue
maintenant, qui eſt foible pour le gouuernement de ſon Eſtar, ledit
Seigneur Parlement preſentera des perſonnes Illuſtres & de ſeffiſan¬
ce requiſe à vne ſi importante fin, leſquelles ſeront priſes es Ordres
du Clergé, de la Nobleſſe, & de la Magiſtrature.
Que ces ſages & vertueux perſonnages ſeront apres les Princes
du Sang, comme Con ſeillers naturels, & Miniſtres neceſſaes au lou¬
lagement de la Regence.
Qe toutes les matieres d’Etat & du gouuernement ſe reſou¬
dront par l’aduis des Princes du Sang, & des Conſeillers & Miniſtres
d’Eſtat, & par la pluralité des voix, commeil eſt conuenable es mi¬
noritez des Roys.
Que ces Conſeillers & Miniſtres propoſez par ledit Seigneur Par¬
lement, acceptez & eſtablis par le Roy pourront eſtre deſtituez ou