uer la ruine de l’Eſtat, & abſorber tous les reuenus du Prince.
Les Miniſtres voyant donc que ſi l’on entretenoit la Police du
Royaume & les Loix dans leur vigueur, qu’ils ne ſeroient plus les
Souueraius, & quil y auoit à craindre que ces meſmes Loix qu’ils
auoient tant de fois violees, ne demandaſſent Juſtice de tous les cri¬
mes qu’ils auoient commis contre le repos & la felicité des Peuples,
ils prennent encore la reſolution de perdre l’Eſtat, ou de perdre ceux
 quiles auoient ainſi rappellees, & qui les vouloient faire triompher
de tant de parricides & d’atcentats qu’ils auoient faits à la ſeurete pu¬
blique, & à la Majeſté́ de Souuerain.
 Ils gaignent incontineént le Prince de Condé, lequel s’engage fa¬
cilement dans vn ſi malheureux party, ſous pretexte de recompenſes
imaginaires, & de luy donner de Places Frontieres, ſçauoir Stenay,
Iamets & Clermont en droit de Souueraineté́, par le moyen deſ¬
quelles ce ieune Prince pretendoit ſe donner de la reputation, & en¬
tretenir ſon ambition naturelle.
Ce n’eſtoit pas aſſez, il falloit auſſi faire tremper dans cét horrible
artentat le Duc d’Orleans. Sa reſiſtance fut grande par la bonté́ & la
douceur de ſes mœurs, mais ſon eſprir eſtant aſſieǵ depuis pluſieurs
années de l’Abbé de la Riviere, qui l’a trahy tant de fois, & dont les
mœurs ſont auſſi corrumpuës & auſſi baſſes que la naiſſance, le char¬
me ſe reſpandit encore ſur certe premiere perſonne du Royaume, qui
conſentit à ce pernicieux complot.
 Le Cardinal Mazarin &c ſes complices ne donnerent pas le temps à̀
ce Prince de faire ſeulement reflexion ſur vne entrepriſe ſi perilleuſe
& ſi criminelle. Auſſi toſt la reſolution priſe, on l’enleue de ſon lict le
ioudes Roys à trois heures du marin, où il eſtoit derenu malade il y
auoit deſ-ja quelques iours.
 L’on fait ſortir le Roy de Paris vne heure apres, ſans tambour &
ſans tromperte, l’on enuoye chez tous les Princes & toutes les Prin¬
ceſſes pour ſe rendre à Saint Germain, leur faiſant croire qu’il n’y
auoit point de ſeureté pour eux dans Paris.
Toute la Cour ayant ſuiui, non pas comme complice de cet en¬
leuement, car il y auoit peu de perſonnes qui en euſſent leſecret, mais
pluſtoſt pour ſçauoir quelle en ſeroit la ſuite; Les Habitans de Paris
furent fort ſurpris d’apprendre, qu’on leur auoit dérobeé leur Maiſtre
& leur Roy.
Ils