d’executer la Declaration, & qu’ils eſtoient venus ſçauoir leés contra¬
ventions qu’on y auoit faites.
Quelques vns de Meſſieurs ayans teſmoigneé dans leurs deuis les
juſtes deffiances & les ſoupç̧ons que la Compagnie, & tout le Peuple
de Paris auoient des Miniſtres & de leurs reſſentimens, que ce qui
augmentoit meſme cette erainte, eſtoit le nombre des trouppes qui
paroiſſoient aux environs de la Ville, & qui s’aduançoient de tous
coſtez, Le Prince de Condé par vne entrepriſe toute ouuertce, vſa de
maunuaiſes paroles, en menaçant quielques vns de la Compagnie, &
leur oſtant la liberté des ſuffrages.
Toute la France trouuera ſans doute eſtrange, & tous nos voi¬
ſins, le procedé de ces deux Princes dans cette occaſion. Car deux
ou trois jours apres les ’proteſtations qu’ils auoient faires en plein
Parlement, de faire executer ponctuellement la Declaration, l’on en¬
porte vne autre à la Chambre des Comptes qui eſtoit le plus mal¬
heureux ouurage qui ſe pouuoit jamais imaginer. Car au lieu que
dans la violence du temps & dans le brigandage des Finances, au¬
quel on auoit pourueu par la derniere Declaration, les intereſts des
preſts que l’on faiſoir au Roy, & les remiſes fuſſent des crimes cou¬
 uerts & que l’on ne pouuoit voir àd la Chambre des Comptes, tout
cela eſtant employé dans les comptans, l’on vouloit que les Com¬
pagnies Souueraines authoriſaſſent elles-meſmes publiquement cette
volerie, que l’on auoit deſſein de continuer, & pour la rendre encore
 plus celebre, l’on permettoit indifferemment à toutes ſortes de per¬
ſonnes de s’engager dans ces preſts, c’eſt àd dire dans cette vſure in¬
fame, dans ce peculat honteux, ſans pouuoir eſtre recherchez, ſans
déroger à Nobleſſe, & ſans contreuenir aux Ordonnauces. 
Monſieur l’Archeueſque de Paris & la Sorbonne trouuerent cette
Declaration ſi contraire aux bonnes mœurs & à la pureté de la Re¬
ligion & du Chriſtianiſme, qu’ils teſmoignerent publiquement qu’ils
ne ſouffriroient point du tout cette corruption dans les conſciences,
laquelle ne manqueroit pas de deuenir generale, la Loy-du Prince en
cela ne deuant point eſtre differente de celle des particuliers, princi¬
palement le Roy ayant tous les reuenus, & toutes les choſes neceſ¬
ſaires pour la manutention de l’Eſtat.
A l’eſgard du Parlement, il ſe remua pareillement d’vne contra¬
uention ſi manifeſte aà la derniere Declaration, qui alloit ache¬
uer