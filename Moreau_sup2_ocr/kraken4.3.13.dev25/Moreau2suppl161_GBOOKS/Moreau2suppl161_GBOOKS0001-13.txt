a¬
deliberations des Compagnies Souueraines, les Loix les plus ſacré́es
de l’Eſtat ſont le jouiet & la deriſion de ces deux Miniſtres ignorans &
ſacrileges, qui n’ont point d’autre polirique que le pillage des peuples,
& de le repaiſtre de leur propre lang.
Pour faciliter tous leurs perniceux deſſeins, & leurs entrepriſes
puniſſables, ils engagent dans leur complot le Chancelier de France,
qui auoit eſté eſleué à̀ cette charge par ſes laſchetez & ſes infamies, &
quis’y eſtoit maintenu par les meſmes crimes. Ce chef de la Iuſtice
abuſe en toutes rencontres du ſceau & du caractere du Prince, on
l’applique à̀ toutes ſortes de nouueautez & de tyrannies, il ſert à op¬
primer les innocens, & à̀ ſauuer les couplables, s’imaginant faire le
Roy complice de tant de crimes, parce qu’il proſtituoit ainſi ſa figure
& ſon image.
Le combat du Parlement & du Conſeil pour tous ces deſordres
ayant duré́ plus de cinq ans entiers de la Regence, ſans produire tont
l’effer qu’il euſt bien deſireé́ pour le ſoulagement du plublic, d’aurant
que le Parlement auoit rouſiours deux viſages, l’vn deſquels regardoit
la miſere du peuple, & l’autre ſa fureur; ll reſolut enfin au mois de
May dernier d’arreſter ce torrent de maux qui auoit deſia rauageé́ tout
le Royaume, & qui dans peu de tempseut acheue ſon naufrage, &
renuerſé tous ſes fondemens.
Pour cela il accepce l’vnion de toutes les Compagnies Souueraines
de la Ville de Paris, afin que tout le monde conneuſt la luſtice & la
raiſon de ſon entrepriſe, & que ce qu’il y auoit auſſi de puiſſance legi¬
time, euſt part à la gloire de l’euenement.
Le Cardinal Mazarin & tous ſes adherans, troubles par l’image de
leurs crimes, & par le remords de leurs conſciences, preuoyans bien
par ld leur deffaite, tentent toutes ſortes de moyens pour rompre l’v¬
nion des Compagnies, ils en arreſtent pluſieurs priſonniers, ils me¬
nacent les autres de la derniere violence, & des ſupplices honteux, il
n’y a rien qu’ils ne promettent pour rompre cette genereuſe attaque,
& pour diſſiper l’orage & la foudre que l’on formoit pour leurs teſtes
criminelles.
Mais ayant veu par la ſuite que leur fureur, & toutes les machines
qu’ils auoient dreſſées contre le Parlement, n’auoient point retardé
ſon glorieux deſſein, & que cette Compagnie auoit reſolu de garen¬
tir le peuple de tant d’oppreſſions qu’il auoit ſouffertes, ou d’eſtre en¬
ſeuelie