S
3
Les raiſons ou les Motifs veritables de la deffenſe du
Parlement, & des Habitans de Paris: Contre les
 Perturbateurs du repos public, & les Enne¬
mis du Roy & de l’Eſtar.
A grandeur des Eſtats ne s’eſtant jamais mainte¬
nuë que par la Juſtice, àd cauſe de la proportion
qu’elle donne à chaſque choſe ſelon ſon rang &
ſa dignité qui eſt le ſeul poinct du gouuerne¬
ment. Le Parlement de Paris a auſſi eſté́ eſtably
par les trois Eſtats du Royaume pour trouuer ce
temperament à noſtre Monarchie, qui ſans cela
n’euſt pas pû conſeruer juſques à̀ preſent ſon eſclat
& ſa ſplendeur.
Mais comme dans vn grand corps le ſang qui eſt le principe de la
vie ne ſe répand pas également par tout, il a fallu auſſi par la ſuite des
emps multiplier ce remede, & faire d’autres Parlemens en pluſieurs
endroits du Royaume, afin que toutes les parties ſe trouuans forti¬
fiées de cette authorité legitime, elle ſeruiſt de rempart à̀ l’authorité
Royale, & ̀ la manutention de l’Eſtat. Les Roys eux- meſmes n’ont
pas creu mieux aſſeurer leurs conqueſtes qu’en y eſtabliſſans ces gran¬
des Compagnies, comme les oſtages de leurs affections, & les ſacreés
depoſiraires de leur repos & de leur ſalut.
 Tant que cét ordre a duré, & qu’il a eſté inuiolable, l’on n’a iamais
veu que d’heureux ſuccés, c’eſtoient autant de lumieres qui ſe refle¬
chiſſoient ſur la Majeſté Royale, comme lesrayons ſur le corps du So¬
liel, & qui la faiſoient paroiſtre auec plus d’eſclat. Mais depuis qu’on
s’eſt diſpenſé de cette belle police, & quepar vne illuſion dans la po¬
litique l’on a voulu faire tout paſſer de puiſſance abſoluë, c’eſt pour
lors que les Roys ſe ſont ruinés eux-meſmes, parce qu’ils ont oſté ce
temperament & cette chaiſne, qui les vniſſoit auec leurs peuples &
A 2
 qui