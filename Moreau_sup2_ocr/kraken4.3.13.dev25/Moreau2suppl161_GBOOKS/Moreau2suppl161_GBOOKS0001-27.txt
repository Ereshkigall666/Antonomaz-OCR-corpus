22
d’vne de ſes niepces, fille de ourgeois de Rome, & de ſimples arti¬
ſans, qui meſme a tant de fois engagé l’honneur & la vie de Monſieur
le Prince, qui eſt aujourd’huy ſon ſeul Protecteur, & qui a fait tout ce
qu’il a pû pour le faire perir en luy manquant de parole, d’hommes,
d’argent, & des autres choſes neceſſaires pour ſa deffenſe, lors qu’il
commandoit les Armeées, & qui peut eſtre trauailleroit vn jour à̀ ſa
deffaite, comme font tous les Tyrans, ſi la France eſtoit encore ſi
mal-heureuſe de le voir dans ſon premier credit, & ſur le Troſne du
Prince. Tellement que le Parlement ne peut pas s’imaginer qu’il y ayt
de bons François, qui conſiderant la Juſtice de ſa deffenſe, & de ſes
plaintes, ne ſe joigne auec luy pour deſtruire l’Ennemy commun. Car
c’eſt dans l’vnion de toutes les forces du Royaume, que l’on peut ſau¬
uer l’Eſtat & le garentir de ſa totale ruine, parce qu’eſtant diuiſées, ce
ſeroit vn combat perpetuel ſans victoire, qui deſtruiroit ad la fin la
Monarchie par ſes propres forces & par cette reſiſtance reciproque.
ll n’y peut auoir de ſcrupule à̀ s’engager dans cette occaſion glorieu¬
ſe, ſur l’alliance qui ſe rencontre dans les Chefs qui commandent les
deux Partis, parce qu’outre les mauuais traitremens qu’a receus Mon¬
ſieur le Prince de Conty de la Cour, & de Monſieur le Prince ſon fre¬
re, il n’eſt pas ſans exemple de voirt vn ftere contre vn fere, quand il
s’agiſt de l’intereſt public, & du ſalut de la Patrie, puiſque dans les
intereſts particuliers nous les voyons neſme tous les jours diuiſés,
juſques à ne pardonner pas aà leur vie, & à leur propre reputation.
Flauius du temps de Tybere, ayant choiſile party des Romains pour
trauailler à la deffaite & aà la ruine de l’Allemagne ſous la conduite de
Germanicus, Arminius ſon frere s’en rendit le Liberateur. Tacite rap¬
porte meſme les reproches qu’il luy fit dans vne entreueuë aupara¬
uant le combat, & comme il luy repreſenta le deuoir enuers ſa Patrie,
 ſes priuileges & ſon ancienne liberté qu’il deuoit maintenir, pluſtoſt
que d’encourir l’infamie d’auoir mépriſé les larmes d’vne Mere, violé
ſa foy, abandonné́ ſes Dieux, & aſſeruy ſon pais. Les Hiſtoires an¬
ciennes, & celles de nos jours ſont auſſi remplies de ſemblables ren¬
contres, d’honneur & de generoſité, & ainſi ce ſeroit eſtre mau¬
uais François. que de rechercher ce pretexte pour ne pas preſter ſon
ſecours à la cauſe commune, & à̀ vne deffenſe ſi neceſſaire.
Pour le Patlement, ce n’eſt pas d’aujourd’huy qu’il a maintenu le
ſervice du Prince, & la grandeur de l’Eſtat, l’on ſç̧ait combien de
fois
