


Mais ſi nous oſons luy expoſer les vœux & les deſirs
de nos Habitans, & pourquoy ne l’oſerions-nous pas
puiſque Dieu dont vous eſtes l’Image les a touſiours
agreables quand ils ſont ſoûmis à ſes volontez com¬
me nous nous abandonnons aux voſtres.
Qu’il plaiſe à Voſtre Majeſté conſumer l’ouurage
de ſa bonté, ie veux dire l’ouurage de la Paix, qui a
tant beſoin que ſa bonté aye agreable les te mpera¬
mens qui la peuuent eſtablir, par vne Amniſtie qui ne
laiſſe point de lieu ny de pretexte d’en conteſter les
formalitez, & par cette conteſtation d’empeſcher
l’effet de vos intentions, le fruit de vos graces, & le
reſtabliſſement de la tranquillité publique.
Et comme l’abſence du Parlement & des auttes
Cours Souueraines ſeroient la ruïne de noſtre com¬
merce, & la derniere deſolation de nos Artiſans, que
Voſtre Majeſté agrée de nous les rendre, en les reüniſ¬
ſant toutes dans Paris pour ſon ſeruice, & conſiderant
que c’eſt l’y foririfier que de nous laiſſer noſtre princi¬
pale force.
Mais, SIRE, ce ſont des ſouhaits & non pas des
conditions de nos reſpects, nous les deuons ſans con¬
dition, nous les rendons de meſme, & ſerions deſad¬
uoïiez de nos Concitoyens d’en vſer aurremẽt. lls nous
ont accopagné à milliers hors de nos Portes, auec be¬
ned ictions, auec larmes, ſoûpirant apres Voſtre Maje¬
ſté, de mandant leur Roy: lls nous attendent auec im¬
patience, diſons mieux auec vne parfaite dſpoſition
pour toutes vos volontez, mais qui ſçait s’ils nous re¬
ceuront ſans reproches, ſans maledictions, voire ſans
injure