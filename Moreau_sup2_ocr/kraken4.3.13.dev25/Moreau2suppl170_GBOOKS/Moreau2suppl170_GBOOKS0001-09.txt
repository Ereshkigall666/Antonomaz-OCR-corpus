Mais ſi nous oſons luy expoſer les vœux & les deſirs
de nos Habitans, & pourquoy ne l’oſerions-nous pas
puiſque Dieu dont vous eſtes l’Image les a touſiours
agreables quand ils ſont ſoûmis à ſes volontez com¬
me nous nous abandonnons aux voſtres.
 Qu’il plaiſe à Voſtre Majeſté conſumer l’ouurage
de ſa bonté, ie veux dire l’ouurage de la Paix, quia
tant beſoin que ſa bonté́ aye agreable les tempera¬
mens qui la peuuent eſtablir, par vne Amniſtie qui ne
laiſſe point de lieu ny de pretexte d’en contefter les
 formalitez, & par cette conteſtation d’empeſcher
l’effet de vos intentions, le fruit de vos graces, & le
reſtabliſſement de la tranquillité publque.
Et comme l’abſence du Parlement & des auttes
Cours Souueraines ſeroient la ruïne de noſtre com¬
merce, & la derniere deſolation de nos Artiſans, que
Voſtre Majeſté agrée de nous les rendre, en les reüniſ¬
ſant toutes dans Paris pour ſon ſeruice, & conſiderant
que c’eſt l’y fortifier que de nous laiſſer noſtre princi¬
pale force.
Mais, SIRE, ce ſont des ſouhaits & non pas des
conditions de nos reſpects, nous les deuons ſans con¬
dition, nous les rendons de meſme, & ſerions deſad¬
ueiiez de nos Concitoyens d’en vſer aurremét.lls nous
ont accoõpagné à milliers hors de nos Portes, auec be¬
nedictions, auec larmes, ſoûpirant apres Voſtre Maje¬
 ſte, demandant leur Roy: lls nous attendent auec im¬
patience, diſons mieux auec vne parfaite dſpoſition
Pour toutes vos volonrez, mais qui ſç̧ait s’ils nous re¬
euront ſans reproches, ſans maledictions, voire ſans
 injure