pas encore arriué; nous ſentons dans nos ames des mouuemens meſlez de
douleur & de ioye, d’eſperance, & de crainte. Quelle apparence que la fin de
nos maux ne ſoit pas proche, puis qu’ils ne tiennent plus qu’a queiques forma¬
litez legeres, & qu’vn inſtant peut aſloupir, quelle apparence qu’e lles ne fuſ.
ſent pas deſia terminées, ſi la Iuſtice de Deu ne vouloit peut-eſtre chaſtier nos
pechez & nos crimes par des maux que nous endurons contre toutes les regles
de la Politique, meſme la plus humaine. Il eſt, SIR E, de voſtre deuoir de
preuenir par des actions de pieté & de Iuſtice les chaſtimens du Ciel qui me¬
nacent vn Royaume dont vous eſtes le pere. Il eſt, S I R E, de voſtre de.
uoir d’areſter par vne bonne & prompte paix le cours de ces prophanations
abominables qui deshonnorent la tere, & qui attirent les foudres du Ciel,
vous le deuez comme Chreſtien, vous le deuez, & vous le pouuez côme Roy.
Vn grand Archeueſque de Milan porta autrefois cette parole au plus grand
des Empereurs Chreſtiens dans vne occaſion moins importante, que celle dont
il sS’agit preſentement, & qui regardoit moins les intereſts de Dieu, l’Egliſe de
Paris vous la porte auiourd’huy, SIRE, auec plus de ſujet, & Dieu veiuille
que ce ſoit auec autant de ſuccez. Dieu veuille inſpirer à Voſtre Majeſt́ la
reſolution & l’application de ce remede ſi prompt & ſi ſalutaire, qui confiſte
dans ſon retour a Paris que nous vous demandons, S I R E, auec les reſpects
que vous doiuent des Suijets tres-ſouſmis:mais auec tous les mouuemens que
peuuent former des cœurs paſſiounez pour le veritable ſeruice de Voſtre Ma¬
jeſté, & pour le repos de ſon Royaume. Ainſ,S IR E, dés le commencerent
de voſtre vie, vous accomplirez vn des plus conſiderables poincts du Teta¬
ment du plus grand & du plus ſainct de vos Predeceſſeurs. Sainct Louys eftnt
à l’article de la mort, recommanda tres-particulierement au Roy ſon fils la
conſeruation des grandes villes de ſon Royaume, comme le moyen le plus
propre pour conſeruer ſon authorité. Ce grand Prince deuoit ces ſentimens ſi
raiſonnables & ſi bien fondez à l’éducation de la Reyne Blanche de Caſtille ſa
mere: & V. M.S I R E, deura ſans doute ces meſmes maximes aux Conſeils
de cette grande Reyne qui vous a donne à vos peuples, & qui anime par des
vertus qui ſont ſans comparaiſon, & ſans exemple le meſme ſang qui a coule
dans les veines de Blanche, & les meſmes auantages qu’ei le a autreſois poſſed̃
dans la France.
¬  E 
T 2 1 E
A GRENOBLE,
Chez ANTOINE VERDIE, Imprimeur ordinaire du Roy
& de la Cour de Parlement, en la ſalle du Palais.
.