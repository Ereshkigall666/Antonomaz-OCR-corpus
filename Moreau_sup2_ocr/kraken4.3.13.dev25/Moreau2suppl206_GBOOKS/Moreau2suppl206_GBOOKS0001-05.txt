pas encore arriué; nous ſentons dans nos ames des mouuemens meſlez de
douleur & de ioye, d’eſperance, & de crainte. Quelle apparence que la fin de
nos maux ne ſoit pas proche, puis qu’ils ne tiennent plus qu’a queiques form¬
litez legeres, & qu’vn inſtant peut aloupir, quelle apparence qu’elles ne fuſ¬
ſent pas deſia terminées, ſi la Iuſtice de Dieu ne voulot peut-eſtre chaſtier nos
pechez & nos crimes par des maux que nous endurons contre tontes les regles
de la Politique, meſme la plus humaine. Il eſt, S IRE, de voſtre deuioir de
preuenir par des actions de pieté & de Iuſtice les chaſtimens du Ciel qui me¬
nacent vn Royaume dont vous eſtes le pere. Il eſt, S I RE, de voſtre de.
uoir d’areſter par vne bonne & prompte paix le cours de ces prophanations
abominables qui deshonnorent la terre, & qui attirent les foudres du Ciel,
vous le deuez comme Chreſtien, vous le deuez, & vous le pouuez cõme Roy.
Vn grand Archeueſque de Milan porta autrefois cette parole au plus grand
des Empereurs Chreſtiens dans vne occaſion moins importante, que celle dont
il s’agit preſentement, & qui regardoit moins les intereſts de Dieu, l’Egliſe de
Paris vous la porte auiourd ’huy, SIRE, auec plus de ſujet, & Dieu veü̈ille
que ce ſoit auec autant de ſuccez. Dieu veuille inſpirer à Voſtre Majeſté la
reſolution & l’application de ce remede ſi prompt & ſi ſalutaire, qui confiſte
dans ſon retour a Paris que nous vous demandons, S I R E, auec les reſpects
que vous doiuent des Sujets tres-ſouſmis:mais auec tous les mouuemens que
peuuent former des cœurs paſſiounez pour le veritable ſeruice de Voſtre Ma¬
jeſté, & pour le repos de ſon eoyaume. Ainſi,S I R E, dés le commencemént
de voſtre vie, vous accomplirez vn des plus conſiderables poincts du Teta¬
ment du plus grand & du plus ſainct de vos Predeceſſeurs.Sainct Louys eſtlnt
à l’article de ſa mort, recommanda tres-particulierement au Roy ſon fls la
conſeruation des grandes villes de ſon Royaume, comme le moyen le plus
propre pour conſeruer ſon authorité. Ce grand Prince deuoit ces ſentimens ſi
raiſonnables & ſi bien fondez à l’éducation de la Reyne Blanche de Caſtille ſa
mere: & V. M. S IR E, deura ſans doute ces meſmes maximes aux Conſeils
de cette grande Reyne qui vous a donné aà vos peuples, & qui anime par des
vertus qui ſont ſans comparaiſon, & ſans exemple le meſme ſang qui a coule
dans les veines de Blanche, & les meſmes auantages qu’elle a autrefois poſſedi
dans la France.
s
¬  E 
T 1 E
A GRENOBLE,
Chez ANTOINE VERDIER, Imprimeur ordinaire du Roy
& de la Cour de Parlement, en la ſalle du Palais.