l¬
vn ſetours de deniers plus preſent, Nous ordonnons
que pendant les années mil ſix cens quarente-neuf
& mil ſix cens cinquante ſeulement, il pourra eſtre
fait emprunt de douze millions de liures par chacu¬
ne deſditesannées, ſi l’eſtat de nos Finances le deſire:
Leſquels emprunts ſeront volontaires, ſans qu’aucun
de nos Subjets puiſſe eſtre contraint aà̀ le faire, &
ſans que les deniers qui en prouiendront puiſſent
eſtre employez au rmbourſement des ſommes qui
ſont deü̈es par Nous pour les deſpenſes du paſſé,
ains ſeulement pour celles qui ſeront neceſſaires
pour la manutention de l’Eſtat: à l’emprunt deſ¬
quels deniers ſeront prefeŕes les Villes & Commu¬
nautez de noſtre Royaume, en donnant bonne &
ſuffiſante caution, de fournir en noſtre Eſpargne
 les ſommes aux termes dont l’on conuiendra; &
ſera payé pour ledit emprunt, l’intereſt à raiſon du
denier douze; duquel entant que de beſoin, ſera
fait par Nous don aà̀ ceux qui fourniront les ſom¬
mes principales: Sans que pour les emprunts dont
le rembourſement ſora- aſſigné ſur les Receptes ge¬
nerales, l’on puiſſe mettre les Tailles en party, ny
en faire faire le recouurement par autres que par
nos Offieiers ordinaires.
VI.
Nous ordonnons que les Elections de Xainctes,
Congnac, & Sainct lean d’Angely, diſtraites de
noſtre Cour des Aydes de Paris, & attribueées à noſtre
Cour des Aydes de Guyenne, ſeront reünies à celle
C
