qu’on fait en cela, ils employent tous leurs ſoins à ramener
les eſprits, & les remettre dans la Iuriſdiction où la neceſité
des Loix & des Ordonnances les oblige de ŕpondre. Nous
ſommes & ſerons touſiours dans le meſme ſentiment: Nous
proreſtons de quitter pour iamais le ſouuenir de tout ce qui
nous peut aigrir, & ſans intereſt & ſans paſſion, de rendre
Iuſtice également à tous, afin de nous acquitter du ſerment
que nous auons fait à̀ Dieu & aà noſtre Souuerain, & n’auoir
rien ſur noſtre conſcience, qui puiſſe troubler le repos denô.
tre vie. Nous eſperons Aduocats & Procureurs la meſme ſin.
cerité de vous: & vous coniurons par tout le pouuoir que
nous auons ſur vous, de ne vous engager iamais à ſouſtenir
aucune mauuaiſe cauſe, mais de ſouſtenir auec vne fidelité
ineſbranlable, celles que vous iugerez dignes de voſtre pro¬
tection, afin que ſans eſtre touchez d’autre paſſion que celle
de ſeruir le public, vous faiſiez paroiſtre le reſpect que vous
proreſtez auoir pour cét Auguſte Corps, l’obeyſſance que
vous deuez à voſtre Souuerain, & la crainte que tout Chre.
ſtien en doit auoir, d’enfraindre les Commandemens dece¬
luy qui nous enioint de faire pour autruy, ce que nous vou¬
drions qu’on fiſt pour nous meſmes.
FIN.