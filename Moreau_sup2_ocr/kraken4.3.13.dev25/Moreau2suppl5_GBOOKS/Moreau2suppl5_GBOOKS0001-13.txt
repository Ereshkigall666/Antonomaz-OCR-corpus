Cette venerable conſulte
Auoit fort de l’air d’vn tumulte,
Et comme nous voyons ſouuent
Lors que l’on chaſſe à mauuais vent
Que des voix de diuers meſlange
Font aux vieux chiens prendre le change,
Ou confus dans vn ſi grand bruit
Pour ſuiure les voyes de la nuit,
Encor’que parmy cette é́meute
Les Preſidens chefs de la meute
D’abord ne donnaſſent les mains,
Tous leurs obſtacles furent vains,
Sans fruit les viellards s’oppoſerent,
Enfin les fondeurs l’emporterent,:
Et ſuiuant leur intention
L’on ſe tient à la ionction.
D’Emery contre ſon attente
Trouua la fortune chiangeante,
Par des conſeils accommodans
On reuoqua les Intendans.
La Reyne méme, à ce qu’il ſemble
Trouue fort bon que l’on s’aſſemble,
Gens de Palais & gens de Cour
Ont conference à Luxembour,
Le Duc d’Orleans fils de France
Au Parlement prit ſa ſeance,
Et le feu loin de s’embraſer
Paroiſfoit quaſis’appaiſer,
Alors que la priſon nouuelle
Du bon-homme Monſieur Bruxelle,
Riche d’honneur & pauure debiens,.
Arma tous ſes concitoyens.
Ce fut au temps que la victoire
Amoureuſe de noſtre gloire
Fit à Lens, ainſi qu’a Rocroy,
Triompher noſtre ieune Roy
De ces redoutables cohortes
Qui ſembloient menager nos portes.
L’illuſtre Prince de Condé
Par ſon courageſecondé,
Aue