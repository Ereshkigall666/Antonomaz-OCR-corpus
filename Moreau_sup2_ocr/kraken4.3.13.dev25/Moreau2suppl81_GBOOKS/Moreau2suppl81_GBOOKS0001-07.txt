 6
pluſieurs Prouinces de l’Europe. Oril ne ſaut point aller à Delphes
 pour ſçauoir qui a pouſſe les Princes dans ces precipices, & qui leur a
bãde les yeux pour ne les pas apperceuoir. Ce ſont les infideles Con¬
ſeillers, & les patrõs de l’authorité abſoluë. Vne dominatiõ moderée
n’eſt point ſubjete à ces accidens, & ſi elle reçoit quelque atteinte
c’eſt par l’attaque du dehors; car par elle meſme & de ſon eſtoc, elle
eſt preſque immortelle, ne plus ne moins qu’vn corps bien temper,
& ſobrement nourry, qui de ſoy ne forme ny fiévreny abcez, & qui
ne peut eſtre endommage que par les accidens eſtrangers. Qu’heu¬
reux ſeroient les peuples, & qu’heureux ſeroient les Roys ſi on pou¬
uoit purifier leurs Cours de la contagion de ces peſtes. Or ce la n’eſt
pourtant pas impoſſible, car nous ſç̧auons qu’il y a des Royaumes en
l’Europe, où le nom de Fauory n’eſt non plus en vſage que la choſe.
Pourquoy la France, l’Eſpagne, & l’Angleterre ne s’en pourroient¬
ils pas bien paſſer? Mais puis que ce te maudite engeance eſt ſi opi¬
niaſtre à nous affliger, & qu’ils ne veulent pas demordre ny ſe deſta¬
cher de noſtre peau, quoy qu’ils regorgent de noſtre ſang: ſoyons
de noſtre part perſeuerans à noſtre legitime defenſe, & taſchons d’en
dégouſter & deſabuſer nos Roys & nos Reynes qui les protegent.
Or voicy, Dieu mercy, le temps acceptable pour ce bon œuure en.
cette ſaincte femaine: voicy les iours de ſalut, & peut-eſtre que le
noſtre eſt plus prochain que nous ne penſons pas. Il y a apparence de
croire que Meſſfieurs nos Princes donneront quelque quart d’heure
à leurs Confeſſeurs, & peut-eſtre que ces bonnes gens auront bien le
courage de leur auancer vne verité en ſecret, puis qu’ils n’ont oſé
 iuſques à prefent l preſcher en public. Ils verront neantmoins vn
iour ſils.ſeront bons marchands de leurs diſcretins & circonſpe¬
ions troptimides. Quant aux fauoris & fauteurs de la puiſſance ab¬
ſoluë, il ne leur faut pas tant de reſpect, nous auons aſſez de qualité
& de charactere pour leur parler du pair. Que ſi leut orgueil les em¬
peſche de nous eſcouter, nous ſommes contens de n’en eſtre pas
creus, mais nous leur produirons les aduis des ſages anciens, ſe lon
que la memoire nous les fournira. Et premierement Polybe leur ap¬
prendra qu’il faut faire vne notable difarence entre la Monarchie &
la Royauteé. La Royauté c’eſt vne puiſſance legitime déferée par la
volonté & le choix du peuple. La Monarchie c’eſt vne puiſſaace
uiolente qui domine contre le greé des ſubjets, & qui les a ſouſmis