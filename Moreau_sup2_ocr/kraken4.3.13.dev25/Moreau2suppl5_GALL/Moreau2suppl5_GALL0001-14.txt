Juy reduit à̀ cet acceſſoire,
Et qui pour auoir leu l’Hiſtoire
Sç̧ait fort bien comme d’autrefois
Sous le regne des anciens Rois
Vn Chancelier fut mis en broche
Par le noble écorcheur Caboche,
Aſſiſté de quelques mutins,
Vulgairement des Maillotins,
Crût ſa derniere heure venuë,
A deux genoux la teſte nuë,
Dans ce peril rude & preſſant
Il inuoquoit le Tout, puiſſant,.
Et fit, comme on le peut croire,
A l’Eueſque de Meaux ſon ftere,
De ſes pechez confeſſion,
Auec proteſtation,
Que ſi du danger il eſchape
Imais pius on ne l’y attrape:
De ces angoiſſes oppreſſé,
Auſſi pale qu’vn trepaſſe,
Les Gar des viennent à la file,
D’abord la canaille fait gile:
Mais ſuruint à cet accident
Le Mareſchal Surintendant,
Touſiours fier comme ſon eſpée
Au ſang des ennemis trempée,
Dont il occit vn Crocheteur
Qui n’eſtoit là que ſpectateur,
Excitant ſur luy mainte pierre,
Qui penſa le ietter à terre,
¬
Et d’Ortis arriuant ſoudain
Prit le Chancelier par la main,
Que la’Cronique mediſante
Dit, qu’il auoit froide & tremblante,
Et cegrand Miniſtre d’Eſtat
Eſchappé de cet attentat,
Crainte de pareille bouraſque
Auec la viteſſe d’vn baſque,
Alla chercher ſa ſeureté
Au Palais de ſa Majeſté.
¬ aa
a2¬