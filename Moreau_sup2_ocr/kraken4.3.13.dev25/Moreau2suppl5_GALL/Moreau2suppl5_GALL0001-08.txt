¬
I’entends celuy de la finance,
Pour l’autre on garde le ſilence,
C’eſt bien aſſez de le penſer,
De peur de ſe trop auacer,
Cependant la Revne Regente
Comme elle eſt ſage & tres-prudente,
Voulant à cecy promptement
Trouuer quelque temperament,
Remit, penſant calmer l’affaire,
La Polette à ſon ordinaire;
Fit reuenir les exilez
De la frontiere rappellez:
Mais defendit aux Compagnies
De ſe treuer encore vnies,
Puiſque leur remettant le preſt
Elles eſtoient hors d’intereſt.
Neantmoins Meſſieurs des Enqueſtes
Dont aucuns ſont de fortes teſtes,
Et d’ordinaire à dire net
L’ont aſſez proche du bonnet,
Furent d’opinion contraire,
L’vn dit Meſſieurs, c’eſt vn myftere
Si nous ceſſons d’eſtre aſſemblez
Dans trois iours nous ſommes ſanglez,
Nos biens, de meſme que nos vies,
Releueront de ces harpies;
Enfin, ce n’eſt pas d’auiourd’huy
Qu’on dit ce qu’il te fait, fait luy.
Machiauel grand Politique
Qui des Cours auoit la pratique,
Dans ſon damnable art de regner
Ne l’a ſceu que trop enſeigner,
Toutes les faueurs apparentes
Sont des marques tres-euidentes
Du venin caché la deſſous.
Helas, Meſſieurs, ſouuenez-vous
De Sinon, du cheual de Troye,
Comme Ilium fut mis en proye,
Et le vieil Priam peu ruſé,
Sous vn faux cheual abuſe,
tee¬