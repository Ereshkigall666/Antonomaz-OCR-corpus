H1
Chaeun ſon compagnon reclame,
Fourbit ſon mouſquet & ſa lame,
Et iure ſans ceſſe morbieu,
Prend l’hallebarde ou quelque épieu.
Cette martiale iournée
Par la nuit ne fut terminée,
 On oit de moment en moment.,
Sans ſç̧auoir pourquoy ny comment,
Aux portes & par la feneſtre,
Peter for tement le ſalpeſtre,
Et ces gens, à n’en mentir point,
Eſtoient braues au dernier poinct.
Le lendemain la belle Aurore
Les trouua tous armez encore,
Et comme ils n’auoient pas dormy,
Remplis de vin plus qu’à demy,
De ee ius leur ame eſchauffée
Se promettoit quelque trophée:
Le Chancelier à ce matin
Conduit par ſon mauuais deſtin
Portoit à la Cour Sonueraine
Vnordre enuoyé par la Reine:
On luy crie demeure là,
Luy ſurpris de ce qui va là,
Terme ordinaire de milice,
Peu cognu aux gens de Iuſtice,
Les ayant appellez mutins
Gagna le Quay des Auguſtins:
Le peuple s’émeut dans la rü,
Le ſuit, le clabaude, le huë:
Le Chancelier fendit le vent,
Le peuple le va pourſuiuant,
Et quelque gent fiere & mutine
Inueſtit l’Hoſtel de Luyne,
Rompt la porte de la maiſon,
L’vn en ſa main tient vn tiſon,
Vn chenet vne lichefrite,
Le couuercle d’vne marmite,
Ils iurent tous qu’il en mourra
Et que rien ne le ſauuera
