7
nt, vous tenez la place du Roy, comme ſa Mere dans voſtre Re¬
gence, & vous deuez tenir lieu de Pere pour luy dans voſtre admi¬
nitrarion, les intereſts du Roy & des peuples ſont inſeparables
conme l’ame & le corps, dont l’vn ne peut eſtre bleſſé que l’autre
ne ſouffre; ce que vous ferez pour le peuple, vous le ferez pour vo¬
ſefls: Si vous nourriſſez ſon cœur en l’anmour de ſes Sujets, vous
edifez ſa Couronne;, & ſi vous la mettez en proye aux langues des
latteurs qui vous enuironnent, vous en deſtruiſez les fondemens.
Leplus inuiolable rempart du Roy eſt le cœur de ſes Sujets, qui ſe
fortifie de l’amour de leur Souuerain. S. Louys qui les gouuernoit
en Agneau les deffendoit en Lion, la Iuſtice eſt cette chaiſne qui les
lie encore plus eſtroitement, & il eſt impoſſible que le Prince ne re¬
gneheureuſement qui balance toutes ſes actions entre ce qu’il veut
& cequ’il doit, parce que la moderation eſt le premier teſimoigna¬
ge de la force de ſon eſprit, & que le jugement qu’il ne veut pas
abandonner à la paſſion, y marque l’eſprit de Dieu.
Nous nous fuſſions eſtonnez, MADAME, que vous euſſiez
reputé criminels des Capiraines des Gardes du Corps du Roy,
apres de ſi longues eſpreuues de leur fidelité, & de voir qu’vn nou¬
ueau Miniſtre donne des recompenſes de leurs deſpoüilles ſous vo¬
ſtreauthoriré, ſi nous n’eſtimions que vous auez eſté́ ſurpriſe à ce
changement, & que ce n’eſt pas voſtre intention de commettre vn
gage ſi precieux en depoſt à des Partiſans alienez: car ſi les pre¬
miers n’ont eſté chaſſez que ſous pretexte de ne vous auoir pas
obey dans vn rencontre, ou le reſpect de leurs Compagnons, & de
l’ordre de leur ſeruice, leur pouuoit fournir d’excuſe; de quelle eau
ſe pourront lauer ceux qui vous ont refuſé la meſme obeïſſance, &
qui n’ont accepté cette charge que par le commandement d’vn
Eſtranger. Ce man que de reſpect tiendroit lieu de ſoupçon entre
les mains d’vn Ange, à bien dire: Et quand voſtre Majeſteé comma¬
deroit à tous les Aſtres, elle ne ſçauroit retenir ſur ce poinct la def¬
fiance & la peur de tant de millions d’ames qui y ſont intereſſeées.
La France ne peut voir ſon Roy mineur, deſpoiüillé de ſes anciens
ſeruiteurs ſans fremir, & le voir à̀ la direction d’vn homme
nay ſujet d’Eſpagne, qui commande ainſi dans les Gardes, & qui
double en meſmeé temps les ſiennes, ſans en apprehender de ſini¬
ſtres éuenemens: ſon orgueil nous eſbranle l’eſprit ſur ces mauuais