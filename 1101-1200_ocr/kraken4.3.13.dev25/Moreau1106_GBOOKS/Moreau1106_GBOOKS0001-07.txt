ſon des Predicateurs qui ne preſchent pas à ſa mode, ou qui recom¬
mandent des prieres publiques qui ne luy plaiſent pas: Mais nous
ſupplions voſtre Majeſté de regarder ſur tout ſi ce n’eſt point luy
qui a le premier fauoriſe la cauſe des impies, dont nous ſont proue¬
nus tant de mal-heurs, & de vous ſouuenir que Dieu ne ſçauroit be¬
nir le conſeil de ceux q combartent contre ſa gloire.
CONTINVATION.
 JA DAME, Les refleCions que nous auons faites le mois
  paſſé ſur les affaires de l’Eſtat, n’ont point changeé́ deuant
ie qui en auoit tous les ſuccez preſens, & qui a reſolu de toute
eternité ce qu’il en veut d́terminer auiourd’huy, tous nos momens
ſont comprez deuant luy comme les heures du jour, & il ne luy en
échappe pas vn auquel il ne donne le poids; il eſt vray qu’il ploye à
tous nos mouuemens, bien que ſes conſeils demeurent toûjours,
mais ſes voyes ſont ſi differentes de celles des hommes, qu’il nous
menaſſe bien ſouuent par la proſperité: il ſonde nos cœurs & nos
reins de tous coſtez, pour nous faire eſprouuer à̀ nous meſmes, &
nous releue ou nous endurcit ſelon que nous nous en rendons di¬
gnes ou coupables, quand nous conuertiſſons les graces que nous
receuons de la miſericorde en ingratitude, il les conuertit en peché́,
& tous nos tniomphes en fumée. Nous auons dequoy le benir auec
voſtre Majeſté, MAD AME, de l’heureux ſuccez de nos armes en
Flandres, & nous ne ſçaurions conſiderer la conjoncture du temps
& des affaires ſans y admirer de nouueau les miracles viſibles de ſa
protection, c’eſt aux grandes occaſions qu’il declare ſa puiſſance,
& aux coups de beſoin qu’il ſubuient à ceux qui n’auoient plus de
reſource qu’en luy. Vous nous permettrez de dire, MADAME, que
les petits ne ſont pas moins à luy que les grands, & de remarquer
par le ſoin qu’il a pris de leur ſalut en cette extremité, que cette vi¬
oire eſt veritablement la bataille du peuple; car s’il euſt fallu que
nous l’euſſions perduë auec tant de confuſions inteſtines, à quelle
deſolation euſtil eſté reduit dans l’eſtendu de trois Prouinces en¬
tieres, & peut-eſtre d’auantage, ou quel remede preſent y euſſiez¬
vous pû apporter; voſtre Maeſté ſçait bien que ce ſont les peuples
qui font les Roys, & non pas les Roys les peuples; & que Dieu les
a donnez les vns aux autres pour ſe maintenir reſpectiuement par
l’obeiſſance & la charité ſous l’ordre que ſa Prouidence leur a preſ¬