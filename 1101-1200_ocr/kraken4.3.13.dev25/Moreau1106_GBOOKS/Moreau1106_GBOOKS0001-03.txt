pû faire germer des fruicts ſi amers, & qu’vn ſi noble Edifice ſe ſoit
renuerſé ſur de ſi ſolides fondemens, ſans vne cauſe eſtrangere. Ce
ſont peur-eſtre nos pechez, MADAME, qui nous ont attiré ce
changement, pour nous apprendre que la prudence humaine n’eſt
que folie deuant Dieu, & que nous ne deuons eſtblir de confiance
qu’en luy: Nous voyons clairement que ſes verges ne nous ſont pas
moins neceſſaires que ſa conſolation, & que perſonne ne ſe peut di¬
re fort qu’apres l’eſpreuue. Nous faiſons beaucoup de vœux dans
la tempeſte, qui s’eéuanouiſſent au port, & laiſſons ordinairement
des impreſſions de nous dans noſtre affliction, qui ſe conuertiſſent
en reproches auſſi. toſt qu’elle a changeé́ de face: noſtre eſprit eſt ſi
foible qu’il ne ſert que de joüet aux vents, & nous rendons ſouuent
noſtre ſentence plus ſolénelle par la condemnation d’autruy. Nous
ne ſçaurions nous plaindre de la droicture des intentions de voſtre
Majeſté, ny regarder les commancemens de voſtre Regence, ſans y
voir reluire de grandes benedictions, & nous ne pouuons compren¬
dre pourquoy elles ſont ſi viſiblemẽt deſcheuës, ſinon que nous en
ayons pluſtoſt voulu attribuer la cauſe à̀ la conduite des hommes
qu’à̀ Dieu: Les moindres manquemens de cette nature enuers luy
en attirent d’autres, & les Roys doiuent prendre garde ſur tout à
ne ſe laiſſer pas ſurprendre: Il eſt plus jaloux de leur deuoir en ce
poinct, que de tout le reſte des hommes, parce qu’il ne leur a mis le
Sceprre en main que pour luy rendre les premiers hommages, & le
faire recognoiſtre à leur exemple entre les peuples.Souuenez-vous,
MADAME, de ce qu’il vous fut dit en 1646. dans vne celebre
harangue, que vous auiez triomphé juſques là de vos ennemis, par¬
ce que Dieu auoit pris voſtre cauſe en main, & que ſi vous aban¬
dõ̃niez la ſienne, vos ennemis triompheroient de vous. Les Impies
d’vn Eſtat ſont comme vn air corrompu, qui attire la peſte, & la
negligence de ceux qui ont droict de le purifier, eſt vn peché qui
ſe reſpend par tout: Les innocens y ſont punis pour les coupables,
par l’attachement que Dieu a mis entre les Roys & les Peuples;
mais quand les Peuples ont eſté punis pour le peché des Roys, il ne
manque jamais de chaſtier les Roys, pour venger le ſang des Peu¬
ples; Ses Iugemens ſont des abiſmes que nous ne ſçaurions com¬
prendre, & ſa Iuſtice y regne éternellement. Nous ne croyons pas
que vos paroles euſſent voulu trahir vos penſé́es en cette occaſion,