contentemens qu’il auoit reçeus de Franç̧ois
l. fut gaigné par l’Empereur, qui voulant pro¬
fiter de cette diſgrace, l’attira à ſon party pour
s’en ſeruir contre la France, lequel pour l’o¬
bliger plus eſtroitrement, & le rendre plus ir¬
reconciliable auec ſon Prince, luy donna la
charge de ſon armée, qui marchoit au ſiege
de Milan. Le ſieur de Lautrec qui y comman¬
doit pour le Roy, ayant rencontréles ennemis
à la Ricoque, perdit la bataille, & en ſuitte
toutes les places qu’il tenoit au Milanois, quel¬
que effort que peuſt faire l’Admiral de Bon¬
niuet, enuoyé par le Roy, ſur les inteligen¬
ces qu’il auoit encore dans Milan. Ce qui ob¬
 gea François l. à faire vn ſecond voyage en
 ltalie, où les François éclairez des yeux de
leur Prince, ſe porterent ſi courageuſement,
qu’à la veuë de l’armée lmperiale, conduits par
le Duc de Bourbon, & le Marquis de Peſquai¬
 re, ils entrerent victorieux dans Milan, & de la
ils furent aſſieger Pauie, Ville forte d’aſſiette,
& lors munie de toutes choſes neceſſaires pour
 laguerre.
 Durant ce ſiege le Roy fit vne faute qui
cauſa la ruine de ſes affaires: Car il enuoya
au Royaume de Naples, le Due d’Albanmie,
auec quatre mille Lances, & ſix mille hom¬
mes de pied: ce qui affoiblit tellementſonar¬