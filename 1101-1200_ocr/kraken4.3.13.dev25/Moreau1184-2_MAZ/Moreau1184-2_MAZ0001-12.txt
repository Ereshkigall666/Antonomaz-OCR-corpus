 a

ll
ńes, que durant les premieres, parce qu’elle a eſté moins heu¬
reuſe: & ceux qui prerendoient par des factions & par les de¬
ſordres publics aduancer leur fortune particuliere, ont pris
pour pretexte de tous les mauuais euenemens, & des mouue¬
mens qu’ils excitoient eux meſmes, la demeure de noſtredit
Couſin le Cardinal Mazarini prés de Nous; Sibien qu’au com¬
mencement de l’année mil ſix cens cinquante-vn, ils nous
obligerent, pour donner au peuple vne ſatisfaction qu’il ſem¬
bloit nous demander pour ſon repos, & pour faire ceſſer les
inconueniens qui pouuoient arriuer d’vne opinion, dont le
commun eſtoit preuenu par les artifices de ceux qui eſtoient
mal-intentionnez, a conſentir que noſtredit Couſin s’eſloi¬
gnaſt de Nous; Et de fait, il partit de noſtre bonne ville de
Paris le ſixieſme Fevrier de ladite anńe mil ſix cens cinquan¬
te-vn, & ſe retira dans les Eſtats de noſtre tres-cher & tres¬
amé Couſin l’Eſlecteur de Cologne; mais les Autheurs de ces
factions & mouuemens ne les diſcontinuerent point, prenant
pour pretexte que luy & les ſiens eſtoient dans l’eſperance de
ſon retour, & publierent que s’il n’en eſtoit exclus pour touſ¬
jous, l’on ne pourroit eſperer de repos dans noſtre Royau¬
me: Sur cela, noſtre Cour de Parlement de Paris, à la ſolici¬
tation de noſtre Oncle le Duc d’Orleans & du Prince de Con¬
dé, nous fit diuerſes inſtances de donner vne Declaration ex¬
preſſe pour cette excluſion: Noſtredite Cour la dreſſa elle¬
meſme, & nous requit de la faire expedier aux termes qu’elle
l’auoit conceuë: ce que nous accordaſmes ſans y rien changer,
pour eſuiter les tumultes & les maux dont Nous & noſtre
Eſtat eſtions menacez à̀ la veille de noſtre Majorité; Ladite
Declaration en datte du mois de Septembre dernier, enregi¬
ftŕe au dit Parlement le ſixieſme du meſme mois; & ces cho¬
ſes ſont ſi publiques & ſi reſſentes, qu’elles ſont connuë̈s d’vn
chacun; Apres quoy il ſembloit que tous les pretextes qu’on
auoit pris de trouble & de diuiſion, deuoient ceſſer & de plus,
noſtre Majorité aduenant, il y auoit lieu d’eſperer que chacur
de nos Sujets ne reſpireroit que l’obeyſſance qui nous eſt deuë;
& que ceux qui nous appartiennent de plus prés, & qui ſont
les
r¬