l


¬¬
14
bonnes graces; Le tout, aà condition que ſondit Oncle le Due
d’Orleans, ſeſdits Couſins les Princes de Condé & de Conty,
enſemble tous ſes Sujets qui ſont preés d’enx, poſeront les ar¬
mes de bonne Foy, trois iours apres que leſdites Lettres au¬
ront eſté publiées en ſa Cour de Parlement de Paris, ſeant en
ſa ville de Pontoiſe; Qu’à cette fin, ſondit Oncle luy enuoye¬
ra dans ledit temps de trois iours, vn acte ſigne de luy, portant
renonciation à tous Traitez, Aſſociations, & autres choſes
qu’il peut auor ftes, directement ou indirectement à l’occa¬
ſion des preſens mouuemens, & ſans ſa participation. Que
ſondit Couſin le Prince de Condé, luy enuoyera auſſi dans le
meſme temps vn acte ſigné de luy, portant renonciation pure
& ſimple à toutes Ligues, Aſſociations, & autres choſes
qu’il a faites contre ſon ſeruice, & ſans que ledit Seigner
en ayt eu connoiſſance, tant dedans que dehors ſon
Royaume: Et nommément aux Traittez qu’il a faits aues
es Eſpagnols; & en outre, fera remettre en ſes mains
dans ledit temps les ordres neceſſaires, tant pour faire
ſortir de Stenay, de Bourg en Guyenne, & d’autres lieux,
toutes les troupes des Eſpagnols qui s’y trouueront Que pour
faire retirer des coſtes de France les Vaiſſeaux, Galeres & Bar¬
ques qui ſont dans la riuiere de Bordeaux appartenans au
Roy Catholique, ou à ſes Subiets. Que ſondit Oncle le Duc
’Orleans, & ſondit Couſin le Prince de Condé, feront mar¬
cher droit à la frontiere de Flandre les troupes eſtrangeres
qui ſont aux enuirons de Paris, auſquelles il ſera fourny eſ¬
cortes & eſtapes pour cét effet. Qu’ils feront joindre les trou¬
pes qui eſtoient ſous leurs noms auparauant les preſens mou¬
uemens à ſes Armées, commandées par les ſieurs de Thuren¬
nes & la Ferté-Senneterre, Mareſchaux de France, qui ſer¬
uent à preſent prez de ſa Perſonne, pour executer les ordres
qui leur ſeront donnez par ledit Seigneur & ſeſdits Lieute¬
nans Generaux: Et qu’ils luy enuoyeront leurs Lettres, ou Or¬
dres neceſſaires pour le licentiement des troupes dépendantes
d’eux eſtans dans les Prouinces éloignees, qui ont eſté leuées
ou aſſemblé́es par eux depuis les preſens mouuemens, ſans que