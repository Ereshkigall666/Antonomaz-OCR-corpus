Et meditant en ſa penſée
Comme la choſe eſtoit paſſée,
 l fit cacher ſecretement
Des ſoldats dans l’appartement
Le plus proche de ſa demeure;
Et fit courir à la meſme heure
Vn bruit qu’il s’en alloit mourir
D’vn mal qui ne pouuoit guerir,
Et qu’a l’inſtant il vouloit faire
Son teſtament, & ſatis faire
A ſes dernieres volontez.
Il enuoya des deputez
Vers les Banqueteurs dans la ville,
Leur dire qu’il eſtoit vtile
Qu’ils vinſſent trouuer viſtement
Ce Prince en ſon dernier moment.
Ils accoururent tous bien viſte,
Et quand ils furent dans le giſte
Où l’on deſiroit les tenir,
Ils virent auſſi toſt venir
Vne brigade de gendarmes
Qui ſe tenoient tpus ſous les armes.
Cela les eſtonna bien fort,
Mais pourtant ignorans leur tort
Ils reſtoient touſiours dans l’attente
De voir l’effet qui ſe preſente.
Le Roy paroiſt à l’impourueu,
Et à peine l’auoient ils veu
Dans vne effroyable poſture,
Il eſtoit couuert d’vne armeure,
Et tenoit vne eſpece en main,
Et ſous vn regard inhumain,
Ayant le deſpit ſur la Iangue
Il commencç̧a cette harangue.
D
1