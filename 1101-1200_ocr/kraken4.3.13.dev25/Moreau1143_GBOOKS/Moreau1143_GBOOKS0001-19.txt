14
 nefices de Ftance, & fit faire toutes ſortes de leuées
extraordinaires, iuſques là, que telle année a monteé
à prés de ſix vingts millions de liures, ſans que l’on
puiſſe ſç̧auoir ou ſes enormes & immenſes ſommes
ont eſté employées, les gens de guerre ayant eſté
mal payes, les gaiges & rentes retranchées à la
moitié & au quart, & les Officiers meſmes de la mai¬
ſon du Roy n’ayant point eſté payés depuis pluſieurs
années.
Toute la France eſtoit aſſoupie ou pluſtoſt acablée
de tant d’extrauagances & de choſes ſi extraordinai¬
res, on ne ſçauoit à quis’adreſſer, ny à̀ quiſe plaindre:
Quelques vns du Parlement de Paris crierent coatre
ces deſordres, dont on voyoit la France ſe ruiner.
Le Cardinal Mazarin enflé de la vanité de ce que
toutes choſes reiiiſſiſſoient à ſa volonté, ayant apris
le gainde la Bataille de Lens par le Prince de Cõdé,
reſolut de faire prendre priſonniers lesſieurs de Bru¬
ſelles Conſeiller de la grande Chambre, & le ſieur
de Blanmeſny Preſident ax Enqueſtes, au ſortir du
Te Deums, qui fut chanté à Noſtre-Dame pour rendre
graces à Dieu du gain de cette Bataille, il enuoya
prendre ces deux Officiers dans leurs maiſons,
ce qu’ayant eſteé ſceu, le peuple de Paris s’émeut
& prit les armes redemandant ces deux Magiſtrats,
& ce qui fut refuſe aux ieres du Parlement
en corps, fut accordé́ à la force & à la violence du
peuple.
Le Cardinal Mazarin outré de l’affront que luy fit
le peuple de Paris, ignorant les maximes de gouuer¬
nement de la France, fit reſoudre la Reyne d’emme¬
ner le Roy de Paris, & d’aſſiegercette gande Ville,
eſtimant de la prendre dans huict iours par famine.
Le Duc d’Orleãs reſiſta fort long-temps à ce deſſein,
Mais enfin emporté par les perſuaſions du ſieur de la
Riuiere, gaigné par le Cardinal Mazarm, il y donna