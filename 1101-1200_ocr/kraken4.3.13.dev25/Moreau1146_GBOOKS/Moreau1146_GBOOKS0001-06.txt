.¬¬
dans vne ſi eminente dignité́ Eccleſiaſtique, il faut monftrer que
ſon innocence la deuoit mettre à couuert de la Iuſtice Seculiere &
ſon Priuilege de la captiuité, que l’Egliſe protege l’vn, ſon innocen¬
ce l’autre, & que ny ayant point dans tous les ſiecles paſſez, vn ſeul
exemple d’vne ſemblable procedure, il faut eſperer la deliurance
de ce Prelat-dont la detention fait la honte & l’infamie de l’Egliſe
auſſi bien que de la France.
Apres l’llluſtre naiſſance de M. le Cardinal de Retz, apres les
plus nobles & les plus conſiderables alliances du Royaume, apres
les plus grandes charges de la Couronneque ſes predeceſſeurs ont
veu dans leur maiſon. Apres cette eminente Pourpre dont ceux de
ſon ſang & de ſon nom ont eſté honnorez non ſeulement depuis que
cette famille s’eſt eſtablye en France, mais auant qu’elle ſortiſt de
l’Italie. Ce n’auroit pas eſteé́ vn ſuiet d’eſtonnement de le voir mar¬
cher ſur les pas de tant de glorieux Anceſtres eſleuer ſes penlées aux
choſes les plushautes, & pretendre à la meſme fortune ouù l’on auoit
deſia veu paroiſtre, ſoit dans l’Egliſe, ſoit dans l’Eſtat, ſes Oncles &
ſes Ayeuſs. Mais de voir dans vne ſi grande naiſſance & dans vne
infinité d’eſperances ſi bien fondées vne perſonne de ſa condition
ſe ietter dans l’Egliſe auec les ſeules richeſſes de ſavertu, & dans vn
temps ou la hayne que le Cardinal de Richelieu auoit conceuë con¬
tre ſa Maiſon deuoit eſtouffer toutes les pretentions qu’il euſt pu
faire naiſtre en ſon cœur, c’eſt vn ſuiet digne de l’eſtonnement de
tout le monde.
Les grands ſe iette dans l’Egliſe pour ſouſtenir leurs gr̃deurs par
l’Egliſe, c’eſt à dire par les biens immenſes qu’ils en reçoiuent. Mais
il ſe ietrta dans l’Egliſe par le pure mouuement de celuy qui fait les
vocations legitimes, & il crut qu’il ne ſe deuoit appuyer dans la pre¬
feſfſion qu’il embraſſoit que par les propres biens de ſa profeſſion,
par la ſcience, par la grandeur de l’eſprit, par le des-intereſſement,
par la hayne des richeſſes, & par cette affabilité qui emporte les
cœurs & qui eſt tellement ſeante à vn Eccleſiaſtique que le Fils de
Dieu ena fait la premiere de ſes vertus & à voulu que tout le monde
l’appriſt à ſon exemple.
Tous ceux qui l’ont eonnu dans ſes tendres années ont remarqué
les ſemences de ſes vertus en luy, vn aage plus aduancé en à fait voir
les fruicts. Mais on ne la iamais veu reculer, il n’a point trompé