4
2
 Bien que l’on batte le Tambour,
Le long des maiſons & des rue,
Le Sergent ayant fait ſon tour,
A force de ecrier ſe tuë,
A l’arme à l’arme, mes amis,
Eſtes vous ſi fort endormis,
Il faut s’en aller à la Porte,
Le Capitaine nous attend;
lIl eſt vray le diable m’emporte,
Que de vous il eſt mal comptant.

L’vn deſcend auec vn mouſquet,
Qui deuoit porter vne Pique,
Cajollant comme vn perroquet
Au voiſin qui luy fait la nique,
Le voyant ainſi tranſporté,
N’ayant point d’eſpée au coſté,
Ne portant ny meſche ny balle.
Sa bandou’liere eſt de chagtin,
Ou bien du deſſus d’vne malle,
Et de poudre il n’en porte vn grain.
Sitoſt que nous ſommes partis,
Pour commencer noſtre demarche,
Les Sergens ayans aſſortis
Le fanfaron & le brauache:
L’vn vient tirer ſon compagnon,
Luy diſant, paſſez, mon mignon,
Vous tenez mon rang & ma place,
L’autre regardant de trauers,
Du poing luy fait vne menace,
De le eculbuter à l’enuers.
l