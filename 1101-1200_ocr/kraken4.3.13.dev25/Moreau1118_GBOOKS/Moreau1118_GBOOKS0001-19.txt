18
& qui pour faire trefue auec le Miniſtre qui en eſtoit l’en¬
nemy, a ſi genereuſement refuſé des Abbayes, des ſonmmes
immenſes & le chappeau de Cardinal, fut ſi imprudent que
de trauailler au reſtablſſement du perturbateur du repos
public, & dans vn temps qu’il auroit des armes plus puiſ¬
ſantes pour maintenir ſes violences & ſon injuſtice: on ne
croira iamais qu’apres eſtrc heureuſement ſorty d’vne ſi fu¬
rieuſe tempeſte, il voulut encore s’y expoſer, & pour des
intereſts particuliers mettre en danger la fortune de l’Eſtat,
pour laquelle il a fi long temps & ſi genereuſment com¬
battu.
Mais croira-t’on plus facilement que monſieur le Prince
ait traitté auet le Mazarin. Nous n’ignorons pas ce que
l’ona publé par tout que Bartet a eſté́ enuoyé par madame
la Princeſſe Palatine au C. Mazarin que depuis ſon re.
tour cette Princeſſe a veu fort ſouuent la Reyne en particu¬
lier, que ſa Majeſte l’a traitré́e fort fauorablement, qu’elle
fait des negociations ſecrettes pour meſſieurs les Prince
que monfieur le Prince void chez monſieur Aruault à des
heures induës Monſieur Seruien, & que pourueu qu’on
luaccorde ce qu’il deſire il eſt preſtde ſe ſepater des itereſts
de ſonSAR. & de conſentir à tout ce que la Cour luy de¬
mandera ſur le ſuiet du Cardinal.
Les hautes & eſclattantes Vertus ont leurs incommo¬
ditez auſſi bien que les autres choſes de la terre: la malice &
l’enuie ne laiſſent iamais les Heros dans l’oiſiueté, bien que
Hereule euſt eſtouffé́ des ſerpens dans ſon berceau, ſa valeur
trouua des lions & des Hydres pour s’exercer, & parmy les
meſmes Natious qu’il auoit deſliurées de tant de monſtres, il
ſe trouua des enuieux de ſa vertu.