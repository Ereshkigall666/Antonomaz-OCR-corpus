7
toute la France en combuſtion. Les vns demandent
le changement de leur Gouuerneur; Les aurres la
conſeruation de celuy qui eſt au gré de leurs deſis;
Ceux-cy pourſuiuent le rabais des Tailles; Ceux-là
le rétabliſſemẽt des beaux iours de Henry le Grand;
Tout le monde heurte à la portre du Roy auec des
Requeſtes ſi deſaduantageuſes à ſon authorité, que
ſa conſeruation luy defend de les interiner, à meſme
temps que ſon impuiſſance luy fait voir qu’il ſera
contraint de donner à la force, ce qu’il refuſe à l’a¬
mour: & qu’il eſt plus expedient de faire de neceſ¬
ſitévertu, en laiſſant echaper par grace, ce que des
ſubjects diuiſez arracheront infailliblement l’eſpée
à la main.
Puis qu’il appert pas ce raiſonnement, que la
mauuaiſe conduitte du Mazarin a rompu le nœud
qui lioit les ſubjects auec leur Souuerain; & que
les troubles de l’Eſtat ſont les effets de ſon ignoran¬
 ce, ou de ſa malice. Il me reſte à montrer, pour con¬
 clure cette premiere partie, que la France ne ren¬
I trera jamais dans la poſſeſſion de ſa premiere tran¬

quillité, à moins qu’elle ne banniſſe du Miniſtere

d’Eſtat celuy qui eſt l’vnique moteur de tous ſes
orages; & qu’il faut necefſairement procurer l’éloi¬
gnement de ce mauuais ou imprudent iniſtre,
auant que de pouuoir eſperer l’heureux retour de
la Paix.
 Pour certe fin ie preſupoſe que les troubles des
 Eſtats ſont les effets de la diuiſion des ſubjects d’a¬
 ec leurs Souuerainss & pour cette meſme raiſon
C