l’embraſſerois: mon ame eu treſſaillit route de joye ſeule¬
ment quand j’y penſe; & il me ſemble que ie ſuis à demy con¬
ſoleé ſur les miſcres de la guerre lors que ie me repreſente le
bon heur quc ſa venuë nous doit cauſer. Nos maux ſe gue¬
riront, nos pleurs ſe tariront, nos craintecs ceſſeront, nos vil¬
lages ſe peupleront, nos maiſons ſe redifiront, les Temples ſe
purgeront, les feſtess’y recelebreront, les ſacrifices & diuins
offices y recommenceront, tout le monde prendra vne face
nouuelle, ſa triſteſſe ſera chanchee en ioye,ſa douleur en con¬
ſolation, ſa diſcrte en abondance, ſes maux en toutes ſortes de
biens. Il n’y aura petit ny grand qui ne s’en rejoüiſſe, aucun
eſtat qui n’en profite, aucun ordre qui ne s’y enrichiſſe, Dieu
meſme s’il faut ainſi dire y gaignera, & toutes les choſes les
plus inſenſibles en teſmoigneront des reſſentimens d’alle¬
greſſe & de conſolation.Qu’elle vienne donc Seigneur, qu’el¬
le ſe haſte de nous venir viſiter. Enuoyez-la pour nous conſo¬
ler ſur les! pertes de voſtre Egliſes. Donnez-la nous pour
l’amour d’elle, donnez-la luy a clle meſme n’en refuſez point
vne ſi ſaincte eſpouſe, adjouſtcz encore cette grace à toutes
celles que vous luy auez fait, nous vous en prions pour le ſa¬
lIur des pauures enfans que vous luy auez donnez, nous vous
en coniurons par le ſang que vous auz reſpandu pour eux,
par vos larmes, par vos trauaux, par voſtre paſſion & par tout
ce que vous auez iamais fait pour leur ſalut. Ne permettez
pint qu’ils periſſent, par la guerre apres auoir’rant fait pour
les ſauuer. Ne ſoufféz point que le Demon vous y rauiſſe
ds ames qui vous ont couſté́ ſi cher Rendez leur auec la paix
la libcrré de viure à voſtre ſeruice. Appaiſez nos troubles
qui nous en oſtent le pouuoir Eſtouffez nos guerres qui rui¬
nent les lieux qui y ſont deſtinez, deſtruiſez les pechez qui
en ont eſté la cauſe, pardonnez les à ceux qui les ont commis,
reconciliez nous encore ame ſeconde fois auec voſtrePere ce.¬
leſte, reconciliez-nous auec vous meſme, reconciliez-nous
par enſemble, & faites par voſtre grace que l’eſtant vne fois,
nous le ſoyons a iamais, afin qu’en demeurans vnis en vous &
par vous, nous vous puiſſions tous vnanimemẽ̃t ſeruir & glo¬
rifier, vous qui eſtes vn meſine Dieu de Paix, auec le Pere &
le Saint Eſprit.
FIN.