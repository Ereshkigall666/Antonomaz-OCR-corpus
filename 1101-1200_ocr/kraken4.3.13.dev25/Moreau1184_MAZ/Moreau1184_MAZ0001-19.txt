11
Guyenne & d’autres lieux, toutes les Troupes des Eſpa¬
gnols qui s’y trouueront, que pour faire retirer des coſtes de
France les Vaiſſeaux, Galleres & Barques qui ſont dans la ri¬
uiere de Bordeaux, appartenans au Roy Catholique, ou à
ſes Subjets; Que noſtredit Oncle le Duc d’Orleans, & noſtre¬
dit Couſin le Prince de Condé, feront marcher droict à la
Frontiere de Flandres, les Troupes Eſtrangeres qui ſont aux
enuirons de Paris, auſquelles il ſera fourny eſcortes & eſta¬
pes pour cét eftect; Qu’ils feront ioindre les Troupes qui.
eſtoient ſous leurs noms auparauant les preſens mouuemens,
à nos Armees, commandeées par les ſieurs de Turenne, & la
Ferté Seneterre, Mareſchaux de France, qui ſeruent à pre¬
ſent preés de noſtre Perſonne, pour executer les ordres qui leur
ſeront donnez par Nous, & noſdits Lieutenans Generaux; &
qu’ils nous enuoyeront leurs lettres ou ordres neceſſaires pour
le licentiement des Troupes dependantes d’eux, eſtans dans
les Prouinces eſloignées, qui ont eſté leuées ou aſſemblees par
eux depuis les preſens mouuemens; Sans que les particuliers
ſoient tenus à autre choſe, qu’à rentrer incontinent, & ſans
delay, & de bonne foy dans leur deuoir, dans ledit temps
de trois iours apres ladite publication, pour ceux qui ſont par
deç̧a, & dans quinze iours pour les autres, les ayans deſchargez
& exemptez, deſchargeons & exemptons de faire pour raiſon
de ce, aucun acte ny proteſtation de fidelité en Iuſtice: Vo v¬
LOnNs qu’à faute de ſatisfaire au contenu en ces preſentes dans
ledit temps, ils ſoient décheus de la grace portée par icelles,
de laquelle nous auons excepte & exceptons ſeulement les
crimes commis entre les particuliers de meſme party, pour
raiſon deſquelles les actions demeureront en leur entier: S
DONNONSsEN M ANDE ME NTà nos amez & feaux les Gens
tenans noſtre Cour de Parlement de Paris, transferée en noſtre
Ville de Pontoiſe; Et aà tous Baillifs, Seneſchaux, Preuoſts,
Iuges, ou leurs Lieutenans, & autres nos Iuſticiers & Officiers
qu’il appartiendra, Que nos preſentes Lettres de Declarations
ils ayent à faire lire, publier & enregiſtrer, & du contenu en
icelles, iouyr & vſer plainement & paiſiblement tous nos Sub¬