 l
93
pelle cela la moderation de ſon Minntere, o
me tout ce que nous auons veu, qui ſera incroyable
aux ſiecles à venir la douceur de ces conſeils; ô̂ Dieux,
où en ſommes nous Et quoy, apre que le Mazarip
nous a fait manger du pain de ſoni, il a l’audace de ſe
promettre, que le ſouuenir qu’aura toute la Chre¬
ſtienté de la moderation & de la douceur de ſes con¬
ſeiſs, qui a eſté tel (dit il que ſouuent meſme on a
imputé à foibleſſe dans le gouuernement ce qui ne
 partoit que de ſa bonté ou de ſa prudence, perſuadera
aiſément qu’ila eu regret d’en venir aux derniers re¬
medes Non, non, ny les Chreſtiens ny les Barba¬
 res meſmes qui regarderont de toutes parts les
profondes playes que nous auons receuës de luy,
qui verront les Campagnes deſertes, les Villes rui¬
 nées, les Prouinces deſolées, qui conſilereront
les Empriſonnemens du Preſident Barillon, du
Due de Beaufort, du Mareſchal de la Mothe, &
de ces trois Princes, qui feront reflexion ſur les
proſcriprions de tant de Magiſtrats, & qui eſcoute¬
ront les clameurs de tout le mende, n prendront
point le Mazarin pour vn Monſtre qui aye ny dou¬
ceur, ny moderation, ny bonté mais pour le plus
abominable de tous les hommes, & que nous euſſions
eterminé, ſi la Rine, Monſieur, & Monſieur le
Prince ne l’euſſent arraché des mains de la luſtice, &
ne l’euſſent protegé contre le reſſentiment general
du Royaume. O mon ieune Prince, qui eſtes le fruit
de benediction, l’artendu & le deſiré des peuples,
C
¬i
1
!
1l
1
l
1

11
¬¬¬-¬¬..¬