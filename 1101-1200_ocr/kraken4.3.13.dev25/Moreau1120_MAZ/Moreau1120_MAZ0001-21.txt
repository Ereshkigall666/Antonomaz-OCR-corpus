 r
13
pourſuitte; cette douce & cette genereuſe procedure eſtoit
bien plus agreable aux Romains que ſa vengeance Onchan¬
ge bien ſouuent la haine en amour par la grace, & le pardon
gagne quelquefois des cœ urs que toutes ſortes d’auues at¬
raits n’auroient ſceu tou cher. Le criminel qui voit ſon Roy
encoresplus indulgent qu’il n’eſt coupable, ntre dans l’hor¬
reur deſon crime & dans l’admiration de la miſericorde de
ſon Maiſtre. Que ces paroles d’Auguſte ſont puiſſantes !
Viens- ç̧a, Cinna, ie t’ay comblé de biens & tu me veux tuer;
Voyons ſi ie n’en ſçaurois accabler ta rage; & ſi en te pardon¬
nant & te donnant le conſulat au lieu du ſupplice, ie ne te
ſerois vaincre. Il le vainquit de vray: La douceur de ces pa¬
roles banit toutes les rigueurs de ſon ame; & ce Romain qui
s’eſtoit deffendu de tant d’autres bien-faits ne peut ſe def¬
fendre de cet indulgence.
 Il ne faut pas pour regner ſeurement vſer touſiours de la
rigueur. Le ſang que pluſieurs Tyrans ont reſpandu pour ſe
conſeruer, n’a fait qu’augmenter la haine de leur tyrannie.
Les ſanglantes Tragedies que- joüa autrefois dedans Rome
& dans tcoute l’Italie la fureur de Marius & de Sylla, & apres
elle, celle d’Auguſte, d’Antoine & de Lepide faiſoient con¬
ſiderer ces cinq Tyrans comme cinqdemons; & ſi la force
n’euſt ſouſtenu leur rage, elle neuſt iamais eſchappé la van¬
geance & la haine du peuple. La ſeuerité obſtinée ou plu¬
ſoſt la cruauté redoutable de Tarqun le ſuperbe le per¬
dit, & Alexandre meſme qui commançoit à deuenir vn
peu trop ſeuere, euſt peut-eſtre tombeé dans vne mort vio¬
lente ſi la naturelle ne l’en euſt garanty. Cette grande ri¬
-gueur, en vn Prince, donne ordinairement beaucoup de
crainte, mais elle ne donne iamais gueres d’amour. Si eſt¬
ce toutesfois cet amour qui appuye les Throſnes & qui
eft au Prince vne garde continuelle plus forte que celle de
millec bataillons C’eſt-elle qui fait marcher les Princes ſans
gatdes, parce qu’elle leureſt el le-meſime vne garde qu’on ne
ne ſç̧auroit forcce: Traan ſur la confiance qu’il auoit en elle
ne craignit point d’aller ſoupper tout ſeul chez vn homme
qu’on luy vouloit perſuader eſtre de ſes ennemis. Elle nous

¬¬