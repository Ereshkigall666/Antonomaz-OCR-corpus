7
ſer ſans fremir il n’enleue le Roy, & ne le fait eloigner de Paris;
pour le liurer entre les mains de mes ennemis. C’eſt toutefois vn
poinct dont ie doute encore, & qui me donneroit de cruelles in¬
quietudes, ſi tant de grands Perſonnages, qui vont eſpouſer imes
intereſts, n’eſtoient ſur le point de former vn foudre, qui doic
 bien toſt par ſa violence eſtouffer ſa vie auec ſes deſſeins, & ne.
laiſſer à ſes perfides adherans, que les remords, & le deſeſpoir d’a¬
uoir laſchement prodigué leur ſang, pour ſeruir de miniſtres à
ſes abominables tyrannies.
Elle me dit de plus vne infinité d’autres choſes touchant le
ſuccez des troubles, que la prudence me defend de te deſcou¬
urir ſi toſt: & la voyois encore diſpoſée à me dire des ſecrets plus
particuliers. Mais l’orage que ie creu deſia voir troubler la ſereni¬
té de l’air, gronda ſi puiſſamment, que l’horreur de ſon bruit
ayant eſmeu mes ſens, me reéueilla, & fit par ainſi diſparoiſtre
cette viſion, que tant de malheurs m’ont du depuis fait croire vn
effet de la Prouidence diuine.
Tu vois, mon fils, par ce diſcours, ſi i’ay quelque ſuiet de te
reconfirmer en l’intention que tu as maintenant de ſeparer tes
intereſts de ceux d’vn homme ſi generalement hay du Ciel &
de la terre& conſiderant de plus pres les choſes paſſées, tu vois ſi
ce ſonge ne doit pas paſſer pour vne merueille incroyable à la po¬
ſterité. Ouy ſans doute il le doit. Et de plus ie croy que le Ciel
ne me donna ces legeres connoiſſances de nos infortunes, que
pour t e retirer du precipice ouù̀ tu t’allois imprudemment plon¬
ger, & pour exciter ta valeur à faire voir à la France, que ſi l’on l’in¬
fecte de Monſtres, elle n’eſt pas moins fertile à produire des Al¬
cides, pour l’en purger. C’eſt, mon fils, ce qu’elle deſire de toy.
Car quant à moy, ie remets entre tes mains le ſoin de finir vne.
partie de ſes malheurs, & d’vne querelle que mon bras languiſ¬
ſant de vieilleſſe & de maladie, ne peut plus decider. Prens done
les armes, & va genereuſement à trauers le cœur de cet inſolent
percé de tes coups, rechercher le chemin de ſecourir ta patrie
opprimée. Va, mon fils, augmenter le nombre de tant de braues
Heros, vnis pour ce deſſein, & chaſſer cette cruelle Harpie, qui
sS’engraiſſe impunement de nos malheurs. Ton courage qui ne
peut demeurer inutile, ne ſçaurolt treuner de plus belle ma¬