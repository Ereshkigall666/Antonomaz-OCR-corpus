forces qu’auoit M. le . auec les grands Eltabliſſemeés du
C. qui ſans compter la puiſſance de ſes fourbes, ſans par¬
ler du gouuernement du Roy, de celuy de l’Eſtat, des
Princes & de la Cour: A quaſi tous les Gouuerneurs des
prouinces à luy, & toutes les places de Sauoye & d’Ita¬
lie, du Rouſſillon, & de Catalogne, de la Lorraine, de
Flandres & de l’Alſaee, au lieu que . lep. qui merite
tout, puis quil conſerue tout, & qui a gagné plus de cent
Villes à la France, n’auoit qu’a peine ce que M. ſon pere
poſſedoit du viuant du Roy.
Voila l’inuentaire general & veritable des richeſſes &
des eſtabliſſemens de M.leP. dans lequel il ne ſe trou¬
uerra rien qui ne fut dans celuy de M. ſon Pere En pour¬
 roit-on dire de meſme du C. tour ce qu’il poſſede eſtoit
il dans ſa famille, Non, Meſſieurs, ſa Naiſſance ne luy a
rien donné, ſa Vertu ne luy a rien acquis: La Fortune
ſeule luy a laiſſé prendre tout ce qu’il a, & qu’il deuroit
eſtre pluſtoſt partagé entre les Vaillans & les bons ſer
 uiteurs du Roy, & de M. qu’entre les ſuiuans, les dome¬
ſtiques, les flateurs, les Courtiſans de cét Eſtranger.
Pour defendre M. le P. de l’ambitian dont il eſt accu¬
ſé, c’eſt où il ya plus de peine, parce que tout le monde
n’eſt pas bon luge en cette occaſion, où il eſt tres- aiſé de
ſe laiſſer ſurprendre, & de ſe tromper ſoy-meſnae.
La valeur & l’ambitiõ ont tant de reſſemblance, qu’il
eſt bien difficile de les diſtinguer: A la verité ceux qui
conſidererent M. leP. dans les batailles de Rocroy, de
Norlingue & de Lens, & qui l’apperceuront au trauers
des eſclairs & de la fumée des canons tout couuert de
ſang & de feu: Ceux qui le verront en ſuite chargé de
G