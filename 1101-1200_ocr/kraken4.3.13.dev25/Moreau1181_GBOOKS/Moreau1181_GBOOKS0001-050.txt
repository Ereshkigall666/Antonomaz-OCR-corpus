LIVRe PMIeR.
43
Quartiers propres, à faire des leuees & des recreuës
d’Allemans.
Au lieu que les Imperiaux & les Bauarrois,
auoient toutes les commoditez qui nous man¬
quoient, & qu’eſtant eſtablis & ancrez dans tous les
Cercles Germaniques, par de bonnes villes & de
fortes garniſons;ils y faiſoient de grands magazins
 pour la ſubſiſtance de leurs Armees, & en tiroient
des contributions reglees & groſſes, qui leur don¬
noient moyen d’en reparer les bréches & les
débris.
Adjouſtez à cela, que ces Armees agiſſoient auec
vne telle correſpondance & tant de concert; que
lors qu’il en eſtoit beſoin, elles faiſoient leur im¬
preſsion toutes enſemble, ſur vne ſeule des Confe¬
derees: ou accouroient ſans obſtacle au ſecours l’v¬
ne de l’autre, lors qu’elles eſtoient battuës, ou me¬
nacees de quelque orage.
Les Confederees au contraire trauailloient, ſans
qu’il y euſt entre elles de ſocieté, ni meſme de parti¬
cipation de deſſeins, & il y auoit d’ordinaire vnſi
grand entre-deuxoccupé par les Ennemis, qui les
ſeparoit; qu’elles pouuoient eſtre deffaites, ſans
qu’elles euſſent le moyen de s’entre-ſecourir, ni
meſme le loiſir de faire diuerſion en faueur l’vne de
l’autre. Que s’il ſe faiſoit quelquefois, ce qui arri¬
uoit rarement, la ionction de quelque Membrede
la Suedoiſe auec la noſtre; Elle ſe faiſoit pour i
F 2
