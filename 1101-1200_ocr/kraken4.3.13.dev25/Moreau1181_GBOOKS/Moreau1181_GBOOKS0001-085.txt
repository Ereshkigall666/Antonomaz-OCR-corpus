 L1VR   EMIe.
8
1 
pour faire le ſiege auec elle. Ce qui fait voir qu’en
matiere de Sieges, il eſt fort dangereux d’auoir de
ces Armees détachees, à moins qu’elles ſoient au¬
tantou plus fortes que celles des Ennemis. Sans ce¬
la elles courent fortune d’en eſtre mal-traitees, ou
de ne les empeſcher pas de faire ce qu’ils voudront
contre les aſsiegeans, & pour les aſsiegez.
 Sur tout la choſe empire & les inconueniens
croiſſent, quand les Chefs des deux Armees ſont
d’égale authorité, & de reputation à peu prés eſga¬
le: Car il eſt certain qu’en cét eſtat il eſt mal aiſé,
qu’ils puiſſent bien agir de concert, & ſe bienenten¬
dre en tout ce qui regardera le ſeruice du Maiſtre.
Il eſt mal-aiſé, que le General de l’Armee auxiliai¬
re, ne ſouffre impatiemment & auec vn grand mal
de cœur, de n’eſtre là que pour aider à acquerir de
l’honneur aà̀ l’autre: Et que celuy-cy ne taſche de ſe
paſſer de ſon aſsiſtance, & de luy donner le moins
de part qu’il pourra, au bon-heur de ſon entrepriſe;
d’où il arriue que les affaires du Maiſtre n’en vont
pas mieux, & que ſon ſeruice s’en recule quelquefois
bien foit. Nous en fiſmes vne faſcheuſe experien¬
ce, en ce qui ſe paſſa entre le Mareſchal de Cha¬
ſtillon & le Mareſchal de la Force durant le ſiege
de S. Omer: Et tout le monde tombe d’accord, que
ſi dans le proiet qui s’enfit, l’Armee de ce dernier
euſt eu ordre de s’enfermer d’abord dans la circõ̃¬