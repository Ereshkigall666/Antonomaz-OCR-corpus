LIVRE SECON
o7
qui auoit tant trauailléà le ruiner: Il falloit neceſſai¬
rement que ſa conduite ne regardaſt que les inte¬
reſts de la France & ceux de ſes Alliez, à qui cette
Maiſon faiſoit la guerre. l’apporte cecy non com¬
me vne preuue eſſentielle de la confiance qu’ils de¬
uoient prendre en ſa conduite: eſtant certain (&
ceux qui le connoiſſent n’en douteront point) qu’il
agit par de plus nobles principes: mais comme vne
penſee qui a paſſé par leur eſprit, & ya fait impreſ¬
ſion: ainſi que ie Iay appris d’vn deleursminiſtres,
& des plûs intelligens.
Enfin ayant veu que depuis la mort de l’autre Car¬
dina l iuſqu’à celle du feu Roy, rien ne s’eſtoit de¬
menty en ſon procedé, de cette maxime d’honneur,
qui fait ponctuellement obſeruer les confederatiõs,
& que meſme il s’eſtoit oppoſé auec conſtanc, aà
ceux qui n’y apportoient pas la meſme religion que
luy, comme ie ay deſigné au Premier Liure, & le
rapporteray plus au long en la ſeconde partie de cét
Ouurage: Cela fit qu’au commencement de la Re¬
gence, nous trouuaſmes plus de diſpoſition en l’eſ¬
prit de nos Alliez, à s’aſſeurer de noſtre bonne foy,
dont ils ont dans le progrez receu des preuues, qui
ont ſur paſſé la creance qu’ils en auoienteuë.
D6