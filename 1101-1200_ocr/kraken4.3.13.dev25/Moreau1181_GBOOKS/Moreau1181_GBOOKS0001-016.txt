L1vr Pemis R.
plus du Pas de Suſe forcé, malgré la reſiſtance du
 lieu, de la ſaiſon & des hommes: de Pignerol em¬
porté à la veuë de trois Armees Ennemies, & de
quatre grands Capitaines: de la Sauoye ſubiu¬
 guee: de Cazal deliuré trois fois: de Mantouë̈
arraché des mains des lmperiaux, & de Pignerol
 conſerué à la France. Si pour cela on perdoit la me¬
moire de la reduction de la Lorraine: de la con¬
queſte de Rouſsillon: des places priſes ſur les Eſpa¬
gnols: des Batailles gaignees en Italie, en Flandres,
en Alemagne, & ſur la frontiere de Languedoc:
des combats de mer qui ont touſiours heureuſe¬
mẽt reüſsi, & de ceux dela Valteline, par le Duc de
Rohan, qui peuuent paſſer pour des batailles: de
cette grande nuee d’Imperiaux, qui deuoit s’eſpan¬
dre iuſqu’à Paris, & qui menacç̧oit deux ou trois
Prouinces, deux fois diſsipee ſur noſtre frontiere:
de la penſee de mettre vn frein à l’ambition de la
Maiſon d’Auſtriche, & du ſuccez d’auoir fait voir
au monde, que cette Maiſon pouuoit eſtre atta¬
quee impunement, qu’elle pouuoit eſtre vaincuë̈
ou humiliee.
Ces choſes ſont certes en grand nombre, &
ſont grandes en elles meſmes; Mais ce qu’il y a à
conſiderer eſt, qu’elles ſont arriuees ſous vn Roy
majeur: pendant vn des plus longs Regnes, qui
ayent eſté veus parmy nous: en vne conſtitution de
l’Eſtat, où il y auoit abondance d’hommes, & où
B 2