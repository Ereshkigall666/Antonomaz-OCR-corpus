LIVR PREMIER.
731
nous tenions ſur la Lys; Celuy- cy choiſiſt le premier
de ces deux partys, croyant l’autre impoſsible, ou le
iugeant peu neceſſaire au bien des affaires du Roy;
Ce qui n’eſtoit point ſans apparence. L’auis qu’on
eut qu’il eſtoit entré vn grand ſecoursdans laBaſſee,
par le retardement de quelqu’vn des noſtres, com¬
me on l’a creu: ou plus vray-ſemblablement par la
diligence des Ennemis, en fit abandonner l’en¬
trepriſe.
Gaſsion reüſsit mieux en ce qui fut de ſon parta¬
ge, & c’eſt vne choſe des plus remarquables, que la
guerre ait fait voir en Flandres; que ce Mareſchal
n’ait pas ſeulement perdu, vne des places de la Lys
durant tout vn hiuer, au milieu des Ennemis, & en¬
uironné de toutes leurs forces, qui eſtoient de beau¬
coup ſuperieures aux ſiennes; Mais qu’il les ait eſloi¬
gnez deſon voiſinage: qu’il les ait eſté chercher
iuſqu’au delà de l’Eſcaut, & ne leur ait pas meſme
laiſſé de lieu de ſeureté, que dans les Villes, au delà
de cette riuiere.