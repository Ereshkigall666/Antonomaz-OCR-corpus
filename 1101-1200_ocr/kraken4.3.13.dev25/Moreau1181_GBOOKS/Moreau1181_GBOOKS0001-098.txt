Lv PREMER.
iment de Courtray, que ce Prince fit luy meſme en
perſonne auec moins de peril que de bon-heur; fut
la concluſion du dernier acte decette Campagne.
Sur cecy il eſt à conſiderer, que pour ne retourner
pas à la Cour les mains vuides, comme l’on dit, &
pour laiſſer aux Eſpagnols quelque ſouuenir parti¬
culier de ſa demeure dans leur pays: le Duc d’An¬
guien auoit reſolu, en cas qu’il ne peuſt penetrer iuſ¬
ques à Furne, pour de là paſſer à Dunlerque;, d’aller
reprendre Menehein. Pour cét effect il auoit laiſſé
a Hunſcot, qui eſt à deux lieuës de Furne, tout le
bagage de l’Armée, auec deux mil cinq cens hom¬
mes, & ordonné au Commandant de faire filer le
tout vers Menehein aupremier auis qu’il auroit, que
le paſſage de Furne n’auoit pas eſté forcé.Apres s’e¬
ſtre rendu Maiſtre de cette place, qui eſt comme vne
des clefs de Dunerque: il y fit quelque ſeiour pour
la fortifier, pour y laiſſer reſpirer ſon armée, & pour
y faire les prouiſions de foin, d’auoine, de paille &
des autres choſes neceſſaires pour le ſiege qu’il medi¬
toit; attendant qu’il eut receu de la Cour la permiſ¬
ſion de le faire. Cette preuoyance eſt à remarquer
& à eſtimer.
On remarquera encore, qu’on n’a point veu en
Flandres vne plus belle & plus iudicieuſe deffenſe,
que celle que fit le Marquis de Leyde à Dunlerque.
Iln’y confirma pas ſeulement, mais il y augmenta de
beaucoup, la gloire qu’il auoit acquiſe à la deffenſe
M 2
8