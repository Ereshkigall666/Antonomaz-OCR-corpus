¬
fuſt arriú en France, il eut aſſez de peine à faire la
paix entre nous & entre le Duc de Sauoye, & qu’il
fi que les deux armées qui eſtoent toutes preſtes,
de s’eſcarmoucher s’arreſterent ſur ces entrefaites,
& que la paix fut concluë, & demeura inuiolable
depuis ce temps là. Mais c’eſt tout, & ie n’en ſcç̧au¬
rois dire dauantage quand ie voudrois, car depuis
que cette action luy eut ouuert la porte pour ve¬
nir chez moy, le Roy le recompenſa ſuffiſamment
de ſa peine, & ſur tout il pria le Pape de luy don.
ner le chappeau qu’il a ſur la teſte, & qui luy fait a¬
uoir eſperace de pouuoir entrer quelque iour chez
vous, mais prenez bien garde qu’il n’y metre auſ¬i
le deſordre, & qu’il ne tire toute voſtre moanoye
& vos beaux Eſcus d’or d’Italie, pour les enuoyer
en Sicile, comme il a fait nos Iuſtes en France, dont
il fait baſtir des Palais dedans voſtre enceinte.
 Rome.
Vous me celaz quelque choſe de ſes actions he.
roiques, car à propos de Palais, on m’a dit qu’il en a
fait baſtir vn, pas beaucoup loin de vos portes, qui
merite bien qu’on en parle.
 Paris.
Il eſt vray qu’il en a fait eſleuer vn aſſez magnifi¬
que derriere le Palais Cardinal, qui eſt l’endroit ou
le Roy & la Reyne ont pris leur logis, aux deſpens
du Louure, lequel par ce moyen demeure fruſtré
de la preſence du Ray, pour qui il a eſté baſty par
Henry le Grand, aà deſſein qu’il fuſt la demeure de
