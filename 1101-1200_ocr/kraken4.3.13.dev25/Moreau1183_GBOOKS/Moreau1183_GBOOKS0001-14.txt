13
çant depuis la Grammaire, iuſques aux plus hautes,
ſans en excepter vne ſeule. De plus, il ſembloit en
quelque façon neceſſaire qu’il ſe meſlaſt de l’Eſtat,
car Louys XIlI. qui eſtoit veritablement vn bon
Pince, & qui ne ſe pouuoit paſſer de ietter ſon af¬
fection ſur vne perſonne qui le deſchargeaſt des af¬
faires, auoit beſoin de rencontrer quelque homme
d’eſprit, qui le guidaſt au beſoin de tout le Royau¬
me. Le Cardinal de Richielieu fut excellent pour ce¬¬
la, car il entreprit de conduire tout, & fit que le
Roy n’auoit plus de ſoin que de ſe repoſer deſſus luy,
& le laiſſer faire comme ſi c’euſt eſté luy- meſme
qui vouluſt agir. Par ce moyen, il s’eſtoit fait re¬
doutable à ſes ennemis, & il ſembloit que le bon¬
heur auoit conſpiré de le rendre enfin le plus puiſ¬
ſant de tous les Monarches par la conduite d’vn ſi
prudent Gouuerneur, qui faiſoit paroiſtre tant de
proſperité dans ce qu’il entreprenoit, qu’il ne man¬
quoit iamais d’en venir à bout.
Rome.
Vous me rauiſſez en me diſant tant de belles con¬
ditions qui ſe rencontroient dans cét homme, mais
d’où peut donc venir qu’on eſtoit mal content de
luy, & que l’on murmuroit contre ſa fortune, auſſi
bien que contre celle du Cardinal Mazarin?
Paris.
A cela ie vous reſpondray, qu’il an eſt des Fauoris
des Rois & des Princes, comme de ces Dames qui pa¬
roiſſent extrémemenr belles à la premiere œillade
 D