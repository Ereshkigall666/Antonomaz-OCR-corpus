Roe.
Eſt il poſſible qu’vn ſeul homme reſiſte à tout vn
pays, & qu’vn peuple ſi genereux que le voſtre, ſe laiſſe
gourmander par luy ſans y apporter du remede?
Paris.
Quand nous auons vne maladie dans le corps, il eſt
plus difficile de la guerir que celles qui viennent ſur la
peau, & principalement lors que les parties nobles ſont
diſpoſées à la maintenir, & qu’elles luy fſourniſſent la
matiere pour la continuer bien long temps. La meſche
qui bruſle dedans vne lampe ne s’eſteint iamais que
l’huile ne ſoit conſommé. De plus, il a eu le loiſir de
s’eſtablir fortement, & comme il n’a iamais eu que de
pernicieuſes penſés, & que dé́s ſon eſtabliſſement au
gouuernement de l’Eſtat, il a fait deſſein de me ruiner,
& outes les autres villes de France, il a touſiours donné́
l’ordre pour arriuer à cette fin là, ſe faiſant ſupporter
par nos Princes, qui ne preuoyàt pas ce qui leur en peut
arriuer, permettent la perte du peuple auecque la leur.
En quoy ie les accuſerois volontiers, s’il m’eſtoit permis
de murmurer contre ceux qui ont droit de me commã.
der. Mais comme il eſt difficile de ne ſe plaindre pas
quand on reſſent vn grand mal, & meſme que l’on eſti¬
me que les patiens à quil’on fait endurer de cruels ſup¬
plices, n’offenſent pas Dieu, ſi la douleur les contrains
de blaſphemer & de maugré́er, ie crois demeurer touſ¬
iours innocente, ſi dans la tempeſte & l’orage, ie tire
quelques paroles de mon eſtomach, que la douleur &
la peine en font eſchapper¬.