.
te mps, contraingnant le Pape de ſe retiret au Chaſteau
Samt Ange, qui eſt mon ancien capilote, pour ſe cou¬
urir d’vn orage qui commençoit à s’eſleuer contre luy.
Ce n’eſt pas que ie trouue bon, de ſe roidir contre quel¬
que ſouuerain que ce ſoit, mais il n’eſt pas auſſi raiſon¬
nable que les particuliers ſe ſeruent des Princes, pour
aſſouuit leurs paſſions & leur auarice. Les peuples doi¬
uent touſiours eſtre maintenus dans leurs priuileges &
dans leurs franchiſes, & les Ptinces ont incomparable¬
ment plus d’honneur de les traitter doucement, que de
les mettre en preſſe ſous les afflictions & les pertes. Ie
tourne ſouuent les yeux ſur le Royaume de Naples,
dont ie reſſens le dommage auec paſſion, parce qu’il eſt
vn de mes voiſins, & bien qu’il ait ſecoüé mon ioug
pour reconnoiſtre vn autre que moy, ie laiſſe à ma mau¬
uaiſe fortune ce different-la, me contentant qu’il recon.
noiſt ſpirituellement mon Pontife, & qu’il eſt vn de ſes
meilleurs enfans. ll me fait pitié ie vous iure, quand ie
le vois ſi changé de ce qu’il auoit accouſtumé d’eſtre
auparauant que les troubles l’euſſent rendu ſi dfforme.
Apres qu’il ſe fut veu contraint de ſe ſouſleuer pour la
deffenſe de ſa liberté, & auoir en ſuite vne abolition
generale de toutes les fautes qu’il auoit commiſes, il
s’eſt veu ſi mal traitté́ de ſon Vice Roy, que c’eſt vne
choſe hortible, & i’ay grand regret d’auoir contribue
quelque choſe à cauſer ſa perte, en fourniſſant des ble ds
& des viures à ſes ennemis Ie croirois eſtre en danger
d’en eſtre accuſée vn iour deuant Dieu, ſi ce n’e ſtoit
que le Pape m’en peut abſoudre quand il iuy plaira I’ay
