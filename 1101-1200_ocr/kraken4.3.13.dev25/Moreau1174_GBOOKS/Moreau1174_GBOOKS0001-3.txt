2
Bien que l’on batte le Tambour,
Le long des maifons & des ruë,
L Sergent ayant fait ſon tour,
A force de crier ſe tueë,
A l’arme à l’arme, mes amis,
Eſtes vous ſi fort endormis,
Il faut s’en aller aà̀ la Porte,
Le Capitaine nous attend;
Il eſt vray le diable m’emporre,
Que de vous il eſt mal comprant.
L’vn deſcend auec vn mouſquet,
Qui deuoit porter vne Pique,
Cajollant comme vn perroquet
Au voiſin qui luy fait la nique,
Le voyant ainſi tranſporté,
N’ayant point d’eſpée au coſté,
Ne portant ny meſhe ny balle.
Sa bandoulliere eſt de chagrin,
Ou bien du deſlus d’vne malle,
Et de poudre il n’en porte vn grain.

Sitoſt que nous ſommes partis,
Pour commencer noſtre demarche,
Les Sergens ayans aſſortis
Le fanfaron & le brauache:
L’vn vient tirer ſon compagnon,
Luy diſant, paſſez, mon mignon,
Vous tenez mon rang & ma place,
L’autre regardant de trauers,
Du poing luy fait vne menace,
De le culbuter aà l’enuers.