8

1
france, les couronnes qu’ilnous promet ſont ſeulement pour.
les debonnaires, qui paſſent par obeſſſance chreſtienne au
deſſus de l’iniure ſans reſentiment, prient pour ceux qui
les perſecutent, & ne veulent point d’autre vangeance que
l’honneur d’eſtre touſiours expoſez au tourment continuel
qui produit vn merite infini: La vertu ne conſiſte pas a vn
acte ſimplement, il faut vne habitude glorieuſe pour pre¬
tendre à l’aduantage d’vn tuiltre ſuperlatif, Madame, c’eſt
par ce digne aſſemblage des parfaits eſcarboucles d’vne vie
remplie de candeur & de probité, que les tiſſu des diuines
vertus dont voſtre Maieſté eſt toute brillante ont fait voir à
vos peuples, que la douceur de cette Paix ſi neceſſaire à l’E¬
ſtat & aà noſtre ſalut, eſt vn effet de voſtre pieté & vne preuue
tres concluante de vos bontez & des ſoins que vous auez
d’vne Regence quiuous eſt ſi chere, plaiſe aà celuy qu a ſoin
de voſtre diadeſme & de noſtre repos d’aeceptertoutes les
larmes des veufues & des orphelins, le ſang reſpandu des ſu¬
iets du Roy, dans vn pitoyable malheur en expiation des
fautes d’vne imprudence tres punie, & que iamais plus il
ne paroiſſe, ny colere ny eſmotion royale, ny publique en
France, Madame, vos Maieſtez oublieront ie m’aſſeure le
pouuoir comptable que vous auez d’exterminer & de de¬
ſtruire, & n’agires qu’au reſtabliſſement des oppreſſez,
comme des progeniteurs qui ont pardonné leurs enfans, &
i’oſe bien aſſeurer qu’il s’en trouue peu des coupables d’vne
diſgrace ſi ſenſible, mais il n’apartient qu’a celuy qui fait lui¬
re ſon ſoleil ſur les bons, & les mauuais de faire vn dicerne¬
ment de cette condition, auec le temps, ſa Iuſtice ſeparera le
bon grain de liuoyre, & oſtera de la confuſion & des tenebres
les penſees fermes & heroiques dans cette infaillible atten¬
te, vos Maieſtez peuuent dire aux Pariſiens ce que noſtre
Seigneur dit à la Magdelaine beaucoup de pechez luy ſont
pat donnez, par ce qu’elle a beaucoup aimé. Il faut aduoüer
cette verité, & que le François eſt tres louü̈able dans cette
extreme paſſion qu’il à pour ſon Prince, toutes les deuiſes
de leurs enſeignes de guerre eſtoient les teſmoins deleur ze¬
le, il ne reſpiroit que le repos & ne combattoit que pour le
