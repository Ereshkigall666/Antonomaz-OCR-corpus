1l
11
1
1
1
l
ruine, ayans ſeruy & fauoriſé tous les deſſeins des Mini¬
ſtres & des maletoſtiers qui ſe ſont fondez ſur l’impieté́
de cetre maxime par vous aduancée, que tout eſt per¬
mis aux Roys, ſi fauſse qu’il faudroit dire que Dieu euſt
commis vne njuſtice quand il menaça Salomon de de¬
membrer ſonRoyaume & de le transferer à ſon ſeruiteur,
au ſuijet de la tranſgreſſion des Loix, des leuees immen¬
ſes, impoſitions & charges qu’il mit ſur ſon peuple, dont
ſon Fils par vn conſeil ſemblable au voſtre n’ayat rien
voulu relaſcher ny diminuër pour quelques remonſtran.¬
ces qu’on luy peuſt faire, le meſpris d’icelles fit l’accom¬
 pliſſement de la Prophetie & de la menace annoncée à
ſon pere, dix tributs s’eſtans ſeparées de ſon obëſſance
 & eſleu vn autre Roy, ſous l’eſpoir d’eſtre gouuernez
auec douceur & ſelon les Loix du Royaume, au deſſus
deſquelles les Roys ne peuuent eſtre, ne les changer &
reuoquer, par ce que les loix ont eſté faites auparauãt par
les peuples, leſquels viuans auparauant en vne confuſion
eſtrange, en telle ſorte que le plus foible eſtoit expoſé
à la malice & à l’arregance du plus fort, ils ſe ſont aſ¬
ſemblez, baſty des Vlles, dreſſé des Communautez, &
choiſi celuy qu’ils ont crû le meilleur, le plus iuiſte, & le
plus habile au commandement auquel ils ont confié
leurs vies & leurs fortunes, & s’y ſont ſoûmis pour eſtre
proregez & garentis de l’injure, & non pour leur en fai¬
re, & les traicter comme des beſtes q’on force de ſui¬
ure les volonte de celuy qui les gouuerne par les moyés
que les hommes ont inuentez, leſquels ne ſe peuuent ny
doiuent regler que par la raiſon, & par la police des loix
qui ſont l’ame des Republiques, ſans leſquelles el les ne
peuuent ſubſiſter.
Les Miniſtres, les Intendans de Iuſtice, les maleto¬
ſtiers, & les autres de cette trempe, que l’auarice & l’am¬
bition feule domine ne peuuent ſupporter ces veritez
infaillibles; Et neantmoins comme les plus impies & les
plus abandonnez taſchent dans leur conduite, & veu¬

e-aaaaaaaamaama¬
ll
l