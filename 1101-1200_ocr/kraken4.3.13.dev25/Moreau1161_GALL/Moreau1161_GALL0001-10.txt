
Mais prenez garde auſſi de n’en eſtrangler pas.
Peut eſtre dira-on que i’ay peu de ceruelle,¬
De traitter d’Emery ainſi qu’vn Particelle,
Qui iadis pour vn tour trop ſubtil & nouueau,
Eſchappa par deux fois de la main du Bourreau;
Et qui pour épargner vne toiſe de corde
A ce pauure Coquin, on fit miſericorde:
Mais il n’eut pas pluſtoſt eſchappé ce mal-heur,
Que de petit Larron, il deuint grand Voleur:
Car voyant tout d’vn coup que la Fortune fiere,
Dont il n’auoit encor’baiſé que le derriere,
Se preſentoit à luy d’vn viſage riant,
En luy mettant en main la charge d’Intendant;
Il joignit à ſa trongne vn ſeuere viſage,
Il fit publiquement des leçons de pillage,
Faiſant ſouffiir ſans ceſſe à ces pauures Pallots,
Pour tirer leur argent, priſons, fers & cachots;
Faiſant empriſonner en vn iour plus de mille,
Pillant cruellement la Vefue & le Pupille,
Arrachant de la nmain de l’Enfant affamé,
Le pain, qu’à peine encor’ il auoit entamé.
Des plus aiſez Bourgeois raflant iuſques à la maille,
Reduiſant les plus riches à coucher ſur la paille;
Et pour recompenſer ſe voleur impudent
On le fait Controlleur & puis Sur-Intendant.
Ainſi le Sort ſe plaiſt du pied d’vne Potence,
Des leuer vn Coquin à la Sur-Intendance:
Si le Sort luy a fait des biens ſans limiter,
Onverra qu’il la fait pour le precipiter;
Car lors que tant d’honneur la fortune preſente,
Et qu’elle veut ſaire voir ſa vertu inconſtante,
Elle l ’eſleue ſi haut le Sot ambitieux,
Que s’oubliant ſoy- melme pour eſt trop heureux,
Il tombe ſnr les fers, & deſſs l’eſchaffau
Ou il finit ſes iours par la main d’vn bourreau.
Voy donc comme de toy elle ſe mocque & ioüe,
Pique t’ayant monté au plus haut de la roüe,
Elle a trouué ſoudain par vn traict tour nouueau
Le moien de te mettre bien-toſt dans le tombeau.
Paris,apres ta mort, pour te ſeruir de biere,
Te preſente deſia vne vieille ciuiere,
Pour trainer ta charongne au fameux Montfaucon
Où tu ſeras haché ainſi qu’vn autre Eſon.
Le peuple furieux pour aſſouuir ſa rage
B ij