1
parmy eux, comme elle eſt parmy nous.
 Ie ne veux pas icy blaiſmer ny la couſtume des Eſtats,
qui admettent les Filles à la ſuceſſion de la Couronne,
ny la noſtre qui depuis quelque temps reç̧oit les Meres
à la Regence de leurs Pupilles, lors principalement
qu’elles en ont eſtéjugées dignes par les dermieres dil¬
poſitions de leurs Maris; ie ſçay qu’il y a des Reynes qui
valent mieux que des Roys, & que noſtre Sexe n’a pas
touſiours l’auantage, ny pour l’eſprit, ny pour le cœur, ny
pour la conduite; Les Hiſtoires m’apprennent qu’il y a
des Tomyris, des Liuies, des Blanches, & des Elzabets.
Mon deſſein n’eſt que de manifeſter la natur lle &
legitime authorité que les Oncles des Rois Mineurs
ont touſiours euë, & doiuent touſiours auoir auprés
d’eux, pendant leur peu d’experience, que ſi ie montre
qu’ils ſont fondez en ce droict, durant meſme la Regen¬
ce de leurs Meres, aà̀ plus forte raiſon le doiuent-ils eſtre
apres que cette Regence eſt expirée. ll ſemble qu’aprez
que les Rois leurs Neueus ſont hors de la puſſance
des Meres, la Nature appelle les Oncles pour leur don¬
ner ce que leur auoit oſté l’amour, que les maris ont ac¬
couſlumé d’auoir pour leurs femmes.
Tout le monde ſçait, que l’amour eſt la choſe du
monde la plus complaiſante: la bonne opinion qu’elle
nous fait auoir de la choſe aimée eſt ſi forte, qu’elle
nous ferme les yeux à tous ſes defauts: C’eſt cette aueu¬
gle paſſion qui a donné à des femmes Eſtrangeres le
gouuernement des Rois Mineuts, & la Regence de leurs
Eſtats au préiudice de leurs Oncles, & des Princes du
Sang, les plus proches; & ſi nous voulons prendre