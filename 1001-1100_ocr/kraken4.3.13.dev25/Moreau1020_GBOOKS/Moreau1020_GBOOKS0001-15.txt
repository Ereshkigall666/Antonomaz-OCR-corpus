13
nmanité́, ne peut aimer la vie, lors que ſa conſcience
luy reproche tant de pillages & tant de crimes, & le
conuainc de n’auoir fait que des mal-heureux ou
des coupables, dans l’Eſtat dont il eut le prncipal
gouuernement.
Penſez ainſi, qu’on ne peut eſtre heureux en fai¬
ſant des mal-heureux, qu’il faut eſtre touſiours hors
de ſoy pour tirer quelque ſatisfaction de ſa gran¬
deur en cét état; que les Palais cimentez de la ſueur
& du ſang des miſerables, ſont ſujets aux grands
coups de foudre; que le ſommeil des Tyrans n’eſt
point exempt d’inquietude & de terreur; que ceux
qui ſe veulent faire craindre de tout le monde, ont
auſſi tout le monde aà craindre; & que ceux qui font
pleurer les autres, apres auoir long-temps pris plai¬
ſir à cét exercice, ſont contraints de le pratiquer
eux-meſmes, & font rire en cét état ceux que leur
vanité faiſoit pleurer auparauant.
Penſez que celuy qui dans l’iſle de Samos faiſoit
tout retentir du ſon d’vne infinité d’inſtrumens de
Muſique, lors que tout l’Orient eſtoit en pleurs
pour ſon ſujet, Antoine dis-je, apres les aimables
diuertiſſemens de ſa vie, nommée ſans pareille, fur
obligé d’en changer le nom en vne autre, qui té¬
moignoit le changement de ſa fortune; & lors qu’il
fut contraint de ſe donner le coup mortel dans Ale¬
randrie, n’eut que la ſatisfaction d’expirer aux yeux
de celle qui fut cauſe de ſa ruine, & que la morſure
d’vn aſpic mit en étar de le ſuiure bien-toſt apres..
 Penſez de meſme, que celuy qui de la tour de
D