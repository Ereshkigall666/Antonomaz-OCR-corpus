Diſant qu’il en voloit de bonne.
Vous ſç̧auez bien qu’on ne la donne,
 Reſpond le Maiſtre, ou le Valet:
Mais dites- nous ce qu’il vous plaiſt,
Chacun ſelon ſa fantaiſie
A ſa commodité choiſie.
L’vn veut manteau, l’autre hoequeton,
Hongroiſe vaut mieux, ce dit-on,
Fit le troiſieſme, à moy caſa que,
Suffit, dit-vn, car voicy Paſque.
Mais ſur tout la Guerriere gent
Y voulut ou or, ou argent,
Pour monſtrer à la populace
Emmy de la Royalle place,
Que ſon argent n’eſtoit perdu,
Ny n’auoit pas eſté tout beu;
Voyla donc que l’on fait pareſtre
 Sur table deuant la feneſtre:
(Mais remarquez qu’en ce ſéjous
Meilleur eſt le plus mauuais iour,
I’entends pour le proffit du Maiſtrey
Et chacun voit deuant s’y mettre
Habit chamarré de clinquant,
Qui fut ſur dos de Delinquant
Qui par ſa derniere Sentence J
 Seruit d’ornement à potence.
Les yeux s’en trouuent eſb lou’is
Plus que de l’e ſclat des Louis:
Et chair voulant eſtre parée,
 Sans prendre garde à la duré́e,
Preſſe ſi fort le pauure ſot,
Qu’à l’inſtant il eſt pris au mot.
Mais quoy, ma Muſe, tu t’ennuye,
 Laiſſons ces gens blans comme ſuye
Tout à loiſir s’enharnacher,
Deſcendons en bas nous cacher,
Pour les mieux voir aprés leur muë̈
 Sortir pimpans dedans la ruë.
Prend garde, Muſe, les voicy,
 Conſidere les biens d’icy.
Vray Dieu! ce ſont des Gentils- hommes..
Il faut auoü̈er que nous ſommes,
Ma Muſe, treſtous bien changeans,
Puis qu’on deuient honneſtes gens
En l’eſpace de demy- heure:
Car on preiroit, oüy, que ie meure,