Qui s’adonnent a nos chanſons.
Mœcenas aima tant Virgile,
Que du fils d’vn tourneur d’argile
Ilen fit vn riche bourgeois:
Et ce pauure aueugle Gregeois
Qui ioüoit auec ſa vielle
Tous les iours ſa chanſon nouuelle
Ne manqua pourtant pas de pain,
Et il a tant fait à la fin
Qu’on le tiant pour le vray genie
Du doux art de I Poeſie.
Ie t’en rapporterois icy
Bien d’autres qui ont pris ſoucy
De ceux qui montez au Parnaſſe
Ont fait eſtat de noſtre grace;
Richelieu qui fut deuant toy,
Bien qu’il n’eut pas beaucoup de foy,
Nous prit toutes fois pour deeſſes,
Et nous fit beaucoup de largeſſes,
Entretenant à ſes deſpens
Quantité de nos chers enfans;
Auſſi void-on ſa renommée,
Pour toute la terre ſemée,
Dans la proſe, & dedans les vers
Qui courent par tout l’vniuers.
Cependant que la terre & l’onde
Seront Ies deux pilliers du monde,
Pendant que le Soleil luira,
Que le Ciel en ſoy recourra,
Bref cependant que la nature
Aura ſoin de la geniture,
Touſiours le nom de Richelieu
Sera comme celuy d’vn Dieu,
 
