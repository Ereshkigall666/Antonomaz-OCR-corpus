
1

Frãce peut-elle perir ſans entraiſner auec ſa ruïne celle
de vos Maiſons de plaiſances, de vos Chaſteaux, de
vos bois, de vos Seigheuries, de vos Duchez, & de vos
Principautez?Quand Paris ſera ruiné par vous, & qu’on
lira dans les Hiſtoires qu’il a eſté honnoré de voſtre
naiſſance, on demandera aux ſiecles aduenir où eſt né
ce grand Prince? dans le lieu qu’il a bruſlé́ luy-meſme.
Dieu vous détourne de ces pernicieux deſſeins, Dieu
faſſe perir ceux qui vous les conſeillent. Si quelque par¬
ticulier a eſté ſi malheureux que de vous offencer,
ayez pluſtoſt compaſſion de ſa miſere, qu’vn deſir
de vengeance pour lé punir; Car outre qu’il en pa¬
roiſt deſia vne aſſez grande par la ruine & le ſac de
tant de peuples innocens voiſins de cette gran¬
de Cité, prenez garde Monſeigneur que vous n’at¬
rriez l’ire de Dieu ſur vous, vous ne commandez
pas, & peut-eſtre ne ſçauez vous pas tous les ſacrileges,
les meurtres, les violemens qui ſe font par la ſoldateſ¬
que qui eſt dans voſtre armée: Pour les bruſlemens, ils
ne vous peuuent eſtre cachés, mais ie vous aſſeure
Mõ̃ſeigneur, que de tout ce que vous voyez, & de tout
ce que vous ne voyez pas, de tout ce que vous com¬
mandez ou ne commandez pas, bref de tout le mal qui
ſe commet dans les armées qui combattent ſous voſtre
nom, vous en rendrez compte à Dieu, exact & iuſte
vengeur de ces crimes abominables, qui crient perpe¬
tuellement vengeance deuant le Throſne de ſa diuine
Majeſteé́où ie vais rendre compte, & où vous vien¬
drés à voltre tour, car nul n’en eſt exempt, & meſ¬
me les teſtes couronneées & pourprées y ſeront en
Eſtat priué: Là ne ſera pas le plus grand celuy qui au¬