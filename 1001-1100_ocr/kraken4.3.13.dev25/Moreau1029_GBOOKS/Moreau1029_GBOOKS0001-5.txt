Grand prince, quelle eſt la Nation la plus
éloignée de la’ terre qui ne connoiſſe mes
laſchetez, & mes perfidies, qui ne me tien¬
ne pour le plus meſchant homme de l’v¬
niuers, & qui ne me croye la ſource de
tous les deſordres comme de tous les mal
heurs qui ſont arriués en France depuis la
mort de feu Louys XIII. d’heureuſe me¬
moire, iuſques a preſent. Mais ce qui me
met au deſeſpoir; c’eſt que maintenant ie
ne ſçache aucun lieu de refuge, ou ie puiſſe
me mettre à couuert de la vengeance des
François, & ou mon ame coulpable de
mille crimes piſſe trouuer du repos & de
l’aſſeurance. L’Eſpagne m’eſt ſuſpecte, l’I¬
talie m’eſt odieuſe, la France m’eſt enne¬
mie, & les autres pais eſtrangers ne parlent
de moy qu’auec horreur. Neancmoings,
Grand Prince ſçachiant que vous eſtes auſſi
clement que vous eſtes genereux, que vous
tenez plus à gloire de pardonner que de
vaincre; que vos conqueſtes ſont des con¬
queſtes d’amour, & que vous n’auez point
de plus grands ennemis que ceux qui ne veu¬
lent pas implorer voſtre faueu Ie vous de¬