7
mende la grace que ie puiſſe par voſtre moien
me retirer de France, & me mettre à labry
 de la colere d’vn peuple iuſtement irrité con¬
tre moy. Ie preuois d’ailleurs qu’il n’y a
qu’vne prompte retraitte qui me puiſſe ga¬
rentir de la mort, puiſque la Royne com¬
mence aà me veoir de mauuais œil, que les
Princes n’aprouuent plus mes deſſeins; que le
Roy parle meſme de ma perſonnne en tres
mauuaiſe part; que les gens de bien me
haiſſent; & que mes plus confidens m’aban¬
donnent, ou me perſecutent. Les plus mo¬
 derez ne me frequentent plus, & les moins
ſages publient hautement qu’il me faut ſacri¬
fier comme vn victime publique deſtineé à la
mort. I’eſpere, grand Prince, éuiter par voſtre
bonté les malheurs qui me menaſſent, & ie
crois que voſtre incomparable douceur m’o¬
bligera par ce ſignalé bien faict à demeurer
eternellement,