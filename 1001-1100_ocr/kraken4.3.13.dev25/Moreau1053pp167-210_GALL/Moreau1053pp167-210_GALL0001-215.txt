l
¬¬  ¬
obmis pour ce ſuiet; iuſque là que Madame de Longueuille
s’acheminãt au vieux Palais, la propoſition de ſe defaire de
luy fut faite, & reiteree en ce lieu apres ſon ariuée, auec
aſſeurance de l’execution, laquelle veritablement n’eſtoit pas
diſſicille. Il doit à la bonté de cette Princeſſe, d’auoir reietté
ce deſſein, lequel des ce temps là ne luy fut pas inconnu,
& s’il n’eſtoit retenu par le reſpect qu’il a pour elle, il la
ſuppliroit de vouloir teſmoigner les offres qui luy furent
pour lors faites par tous ceux de ſa Maiſõ, elle ſcait ce que
Monſieur le Comte de Croiſy luy dit & comme Monſieur
le Marquis Dectot la ſupplia de trouuer bon qu’il l’accom¬
pagnaſt, ce qu’elle refuſa pour des conſideratiõs qu’elle luy
dit, ils ont auſſi ſuiet de croire qu’ils ſont honnorez de ſes
bonnes graces, comme ils ſont aſſeurez de celles de Mon¬
ſieur ſon mari, auſſi bien que de ſon adueu pour tout leur
procéd́, ie ſcay bien que ſi en ćt article ie ſuiuois vos ſen¬
timens, ie m’expliquerois auec moins de retenuẽ & plus de
vigueur; mais i’aime mieux voſtre correction que l’exemple
de ceux que ie condamne, & puis leur iuſtification eſtant ſi
claire, ie n’ay pas beſoin de ces ſaux iours dont leurs enne¬
mis ſe ſeruent pour ſe donner du luſtre, ie veux dire de
toutes ſes inuectiues, ainſi ces Meſſieurs pouuans auec
Iuſtice, attẽ̈dre tout autre traitemẽt qui fut conforme à̀ la
ſincerité de leurs affections, ne reçoiuent de cette fauſſe
piece que des calomnies pour les loüanges qu’ils meritent,
le deſſein de ces autheurs n’eſtant autre que de noircir les
plus fidels ſeruiteurs de ce Prince par des intereſts que nous
ſcauõs: ils ne ſont pas ſeuls traittez de cette ſorte en ayant