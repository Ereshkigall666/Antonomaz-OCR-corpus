vers les riuages de Cocyte, comme on doit faire
par vn coup d’Eſtat.
 La ſeconde preuue de cette meſme verité, n’eſt
autre qu’vne ſimple reflection que Polibe fait ſur
le grand danger qui ſe trouue ordinairement dans
laſucceſſion des Miniſtres d’Eſtat; dont le chan¬
gement, dit-il, ne peut eſtre que tres deſauanta¬
geux à la bonté du gouuernement, parce qu’ou¬
tre-que les nouueaux ne ſç̧auroient eſtre iamais,
inſtruits de ſes affaires, qu’apres le hazard des pro¬
 gez de leur premiere conduitte; il ne ſe peut que
la neceſſité de ſe maintenir auec quelque ſorte.
d’eſclat, ne les oblige à faire de nouuelles impoſi¬
tions, tant pour aſſouuir cette auidité inſariable,
auec laquelle ils s’approchent du gouuernement,.
que pour fournir à̀ l’ambition qu’ils ont, de mar¬
quer par la ſuperbe deleur train, la grandeur du
rang, ou leur bon-heur les a eſleuez: Tellement
qu’il conclut de ces deux reflections, qu’l eſt d’or¬
dinaire plus expedient de conſeruer les premiers
Miniſtres, quelques mauuais œconomes qu’ils
ſoient de la conduitte de leur Eſtat; que d’en faire.
tomber le timon entre les mains de ceux, deſquels.
on n’a point de pus fortes aſſeurances, que celles
qu’on s’imagine, que l’honneur leur doit faire
eſperer de la bien- ſeance de ceux qui ſuccedent
au rang des mauuais Miniſtres.
Si cette politique eſt bonne dans les aurres
Eſtats, la conioncture des affaires preſens la rend