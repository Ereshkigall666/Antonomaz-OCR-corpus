ce qu’ils auroienr de les reconnoiſtre d’ailleurs,
ou par la crainte de quelque oppoſition, qui ſe¬
roit pour ſeruir de ſource à quelque nouueau re¬
muëment.
III. C’eſt trop raiſonner, pour donner quel¬
que iour à l’euidence: les deux dernieres neceſſi¬
tez contradictoires, quoy que non moins verita¬
bles, demandent neantmoins que ie m’attache
plus rigoureuſement à les examiner, afin d’en ren¬
dre la connoiſſance d’autant plus viſible, que plus
il ſe trouue de perſonnes parmy la mal-heurcuſe
engeance de Partiſans, qui ne ſont aueugles, que
lors qu’il faut la regarder. Il eſt vray qu’ils n’ont
point de peine à confeſſer la neceſſité de remplir
les Epargnes du Roy, quelque deſſein contraire
neantmoins qu’ils aint de ne remplir que les leurs;
mais celle-là meſme eſt ſi viſible aux plus intereſ¬
ſez, que tout le monde auoüe franchement que le
Roy eſt gueux, & que mangeant preſentement
le reuenu de l’année i653;. il faut neceſſairement,
ou qu’il y pouruoye par de nouuelles impoſitions,
ou qu’il ſe voye reduit à la neceſſité honteuſe de
ne ſubſiſter que par emprunt; pour tomber peut
eſtre à la fin dans cette extremité fatale, qui ſut
autrefois la cauſe de la banqueroute, qu’vn Theo¬
pompus Roy de Lacedemone, fut contraint de
faire, meſme à ſa dignité Royale. Ie’ ſç̧ay bien
que les Franç̧ois ſont trop paſſionnez pour la Ma¬
jeſté de leurs Souuerains, & qu’ils voudroient