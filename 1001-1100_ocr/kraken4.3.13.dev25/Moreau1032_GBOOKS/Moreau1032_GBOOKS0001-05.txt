4
I. Pour la neceſſité d’eſloigner le Cardinal
Mazarin, ie ne l’apuyeray, que des ſeules raiſons
qui me ſont ſuggerées, par la neceſſité́ d’oſter tous
les pretextes des remuëments qui troublent le re¬
pos de la France; & faire changer d’idée à cette
imagination débauchée des peuples, qui ne croi¬
ront iamais que le calme de l’Eſtat, puiſſe com¬
patir auec la preſence de celuy, que les plus gens
de bien reconnoiſſent ouuertement pour l’au¬
theur vnique de tous ſes orages: Ie ne penſe pas
qu’on puiſſe contredire à cette verité, quelque
paſſion qu’on ait de faire ſubſiſter le Cardinal!
Mazarin dans le gouuernement abſolu, puis qu’il
n’eſt que trop euident par la longue experience
que nous auons de ſa mauuaiſe conduitte, que ſes
ſeules intrigues ont broü̂illé le bel ordre de nos
affaires; & que l’auidité de l’honneur & des biens
qu’il a herité de la baſſeſſe & de la pauureté de
ſa naiſſance, luy a inſpiré des conſeils, dont les
violentes executions ont partagé tous les plus
grands de l’Eſtat, & reuolté les peuples, auec vne
ſi mortelle breche à leur obeyſſance, que les plus
ſages ne voyent auiourd’huy de plus grande im¬
poſſibilité, que celle de les ranger à leur deuoir,
à moins qu’on ne leur oſte de deuant les yeux, ce¬
luy qui ne leur paroiſt que cõme la cauſe eternel¬
le de tous les deſordres. Ainſi la neceſſité indiſ¬
penſable d’eſloigner ce mal-heureux, ou impru¬
dent Miniſtre, ne reçoit plus de difficulté en veuë
de ce