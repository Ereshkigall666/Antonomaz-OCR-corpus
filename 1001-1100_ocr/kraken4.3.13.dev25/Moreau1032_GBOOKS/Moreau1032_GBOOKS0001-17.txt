men exemplaire de quelque horrible punition.
Il eſt vray que ſi ie regarde tout ce qu’on dit, ie
ſeray contraint de ſouhaitter aueuglement auec
le peuple le bon-heur pretendu de la Majoritéi
mais ie ſç̧ay bien que le S. Eſprit ne ſera point
contre moy, lors que i’auanceray qu’elle doit eſtre
le plus grand ſujet de nos craaintes; puis que cet
aage de 14 ans limité́ par les loix humaines pour
le terme des Minoritez Royales, n’eſt pas celuy
que le Ciel à preſcrit pour y borner leur enfance,
& que par meſme raiſon, les iuſtes apprehenſions
de ſes menaces ſubſiſtent touſiours, meſme apies
le temps que nous ous imaginons deuoir eſtre
celuy de noſtre bon-heur, puis qu’il n’a iamais eu
deſſ in, que de nous menacer de la ieune conduit¬
te de nos Monarques; ainſi puiſque le Ciel n’eſt
pas contre mes ſentiments, ceux qui ſont de quel¬
que auis contraire m’excuſeront, ſi ie leur fais voir
qu’ils iugent d’vn affaire, ſur lequel ils n’ont pas
fait toute ſorte de reflection.
La premiere preuue de laquelle i’apuyeray cet¬
te verité, m’eſt fournie par la conſideration que
ie fais, que les ennemis de noſtre reposs c’eſt à dire,
le Cardinal Mazarin, & ſes partiſans, ne deſirent
rien auec tant de paſſion que la majorité; & que
leur tyrannie ſe trouuant foible par l’impuiſſance
qu’vn Roy mineur a de la faire valoir, l& de la re¬
forcer de ſon authorité, il faut neceſſairement
qu’ils ſe reſeruent de la faire reſpecter par l’entre
miſe