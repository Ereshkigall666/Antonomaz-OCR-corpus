que nous eſtions dans ſa chambre, le voyart dans
l’agonie, nous priaſmes le R.P. Haillan de reciter
auecſon compagnon les prieres, & les dernieres re¬
commandations de l’ame, & moy m’approchant
plus prés de ſon lict que ie n’eſtois, ie pouſſay à ſon
oreille quelques paroles que ie prononcéforthaut,
qu’il témoigna d’entendre; la deſſus ie luy donné la
derniere & generale abſolution, apres quoy il ouurit
ſes mourantes paupieres, qu’il auoit tenuës fermées
aſſez longetemps, & les attachant fixement ſur vn
crucifix que ie luy preſentois, il le baiſa pluſieurs fois,
& ne deſtacha du depuis ſa veü de deſſus cét objet
adorable.
 Les recommandations de l’ame eſtant acheuées,
le R. P. Laboucquet, Ieſuite, luy fit baiſer quelques
Medailles d’vne ſinguliere lndulgence, pour ceux
qui peuuent prononcer de bouche ou de cœur ce
doux Nom de I es v s.
Bien que la nature fut aux derniers efforts, ſon eſ¬
prit neantmoins demeura touſiours é́gal, les conuul¬
ſions ont couſtume en ce dernier moment, detour¬
ner les yeux & le viſage de la pluſpart des hommes,
mais ils n’oſterent rien des charmes du ſien; les illu¬
ſions dont en ce deſtroit ſe ſert ordinairement l’en¬
nemy commun de tout ce qui eſt raiſonnable, ne fi¬
rentaueune impreſſion ſur ſon eſprit, il demeuraſe¬
rain : & bien que nous fuſſions pluſieurs perſonnes
proche de luy pour le voir mourir, nous ne puſmes
iamais remarquer ce dernierinſtant de la vie, qu’on
appelle mort, tant il paſſa doucement: ainſi le Soleil