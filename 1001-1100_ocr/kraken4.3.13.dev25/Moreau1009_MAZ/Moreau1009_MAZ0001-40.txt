.3¬ 
rain, lequel preſumant d’auoir vn pouuoir deſ¬
potique ſur nos vies & ſur nos biens, par les
fauſſes idées de ſes flateurs, ne ſe fut iamais
mis en eſtat de ſe defaire del executeur decet¬
tetiranique authorite; & les a obligês par meſ¬
me raiſon de ne repoſer iamais iuſqu’à ce quils
l’ayent precipité du faiſte du Gouuernemene
la troiſieſme maxime à deſerté les voyes de la
vertu, puis qu’elle n’eſtoit plus le chemin des
charges & des honneurs; & les intrigues ont
eſté les plus beaux exercices des pretendans,
par la creance qu’on auoit, que ceux qui ſca¬
uoient les mieux broüiller eſtoient les mieux.
recompenſes.
Si le demon ſe fut meſlé de faire gliſſer quel¬
que mauuaiſe maximes dansle oyaume pour
yſemer le ſchiſme & la diuiſiõ, n’eſt il pas vray
qu’il n’en pouuoir point trouuer de plus effi¬
cace, que celles que ie viens d’eſtaler; puis
qu’elles bleſſen les peuples dans le lieu où ils
ſont les plus ſenſibles, & que les iuſtes ſoub¬
ſcons qu’eſles font apprehender du deſſein de
la tyrannie, ne permet pas aux peuples d’en
voir les progrez, ſans y former des obſtacles
par leurs ſouleuements: on n’a qu’à verifier
cette verité dans les exemples du temps, pour
dire auec moy qu’elle eſt indiſputable.