8
!
 9y
 É0
de nos ennemis, qu’elle manie le timon de l’E¬
ſtar; & qu’elle marque par ſa magnificence ex¬
terieure, le rang qu’elle tient dans l’Eſtar; que le
peuple ſçache, qu’il ſe deſtruit en voulant
commender qu’il s’abbaiſſe en ſe releuant, que
le luxe eſt la marque de ſon infamie, & l’amorce
de ſon oppreſſion, que la pompe exterieure ne
fait que rendre ſes chaines plus eſclatantes, & la
paſſion de luy commander plus tyrannique; &
que le veritable moyen de viure en repos, n’eſt
autre que de viure auec tranquillité dans le ioug
paiſible de ſa dependance.
Si la France en pouuoit venir à ce reglement
des trois Eſtats, par l’vnion pacifique qu’ils pour¬
roient entretenir parmy eux, & par le veritable
contentement qu’ils pourroient trouuer dans
les termes de leur pouuoir; Il ne faut point dou¬
ter qu’elle ne ſe rendit d’abord neceſſaire à tou¬
te ſorte de trauerſes; & que le calme ne rentrat
dans l’Eſtat auec la meſme tranquillité qu’il y
regnoit autrefois ſoubs la paiſible dommina¬
tion de Henry le Grand: Mais la confuſion de
ces trois membres d corps Monarchique ſe
trouue ſi meſlée par les intrigues de Mazarin,
que ſi le bel ordre n’en pas impoſſible, il eſt du
moins parfaictement difficille.