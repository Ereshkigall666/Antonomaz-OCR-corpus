35
& principal Miniſtre de l’Empereur, vint à l’Aſemblée,
vnpeu apres les A mbaſſadeurs de Meſſieurs les Eſtats.
Les complimens faits, il va à̀ Oſnabrug, laiſſant les Ple¬
nipotentiaires de France, & les Princes Catholiques de
l’Empire, invtiles à Munſter. Il eſſaie de faire auec les
Miniſtres de Suede, ce que l’Eſpagne auoit fait auec les
Holandois. Il leur abandonne la Pomeranie, ſans ſe ſou¬
cier beaucoup des intereſts de l’Electeur de Brande¬
bourg, il proſtituë les Eueſchez d’Alemagne aux Luthe¬
riens, & leur fait eſperer toutes choſes, pourueu qu’ils
manquent à l’alliance des François. Si iamais il y a eu
negotiation trauerſée, & ſi iamais Ambaſſadeurs ont
eſteé dans vne conioncture peu fauerable pour faire
reüſſir le deſſein de leur Maiſtre, ſont eſté les Pleni¬
potentiaires de France. S’ils n’euſſent eu à ſe deffendre
que des Eſpagnols, ils connoiſſoient aſſez leurs artifices.
Mais la peine eſtoit bien auſſi grande enuers les Alliez,
qui regardoient auec ialouſie les proſperitez de la Fran¬
ce,& que la diuerſité de Religion rendoit capables de
ſoupcons contre-elle. Les Suedois neantmoins, à qui
noſtre A lliance eſt ſi vtile, ſe maintinrent dans les ter¬
mes du Traicté, par la prudence, & la force d’eſprit de
leur Royne, la merueille de nos iours. Ce qui obligea
Trautmanſdorff de reuenir à Munſter. Ce Gentilhom¬
me, à dire verité, auoit agy iuſques-là, pluſtoſt par le
mouuement & l’impulſion d’Eſpagne, que par ſon pro¬
pre ſentiment. Et l’onne peut pas dire, que dans le reſte
de ſa conduite, il n’ait teſmoigné́ d’eſtre homme d’hon¬
neur,bon A leman, & vray ſeruiteur de ſon Maiſtre. Auſſi
eſtoit-il peu agreable aux Eſpagnols, qui ne ceſſerent