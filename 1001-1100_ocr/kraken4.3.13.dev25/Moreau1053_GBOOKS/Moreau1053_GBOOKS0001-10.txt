9
ne ſont peut eſtre pas connus d’vn chacun par la modeſtie
de ce Prince.
La victoire d’Auain n’ayant pas apporté à la France tout s;5.
l’aduantage que promettoit vn ſi heureux commencemẽ̃t.
Et la reuolte de la Lorraine ayant obligé le Roy d’y por¬
er ſes forces & ſa perſonne, l’arriere-ban fut conuoqué.
Le Duc de Longueville, qui de long-temps n’auoit pas eu
occaſion de faire connoiſtre ſon ardeur au ſeruice du Roy,
& combien il auoit de moyens propres à lauancer, eſti¬
manthonorable tout ce qui pouuoit tourner au bien de
l’Eſtat, ſe mit en teſte de la Nobleſſe de Normandie. Auſſi
faut-il aduouër que l’on vit vne ſi notable differencs entre
les Gentilshommes de ce pais là, & ceux des autres Pro¬
uinces, que la Normandie ſeule en fournit plus que le reſte
de la France. Ie ne dis rien qui ne ſoit connu de ceux qui
ont veu cette occaſion. Dix-huict cens Gentilshommes
Normans paſſerent en Lorraine; ils faiſoient ſix mille che¬
uaux de ſeruice. Troupe, bien reſoluë, & qui dans vne ba¬
taille euſt eſté capable de faire vn merueilleux effet. Mais
l’occaſion ne s’en eſtant pas preſentée,elle fit voir au moins
aux eſtrangers, ce que la France peut dans vneneceſſité,
elle fit connoiſtre au Roy l’affection de la Prouince, & le
ele du Gouuerneur.
L’année ſuiuante fut encor plus faſcheuſe; Il ſe peut 16;6.
dire auecque verité, que depuis la guerre declaré́e entre
les deux Couronnes, la France ne s’eſt point veuẽ̈ dans
vnſi grand peril. Sur la fin de l’eſté, l’Empereur, qui
n’eſtoit pour lors que Roy d’Hongrie, ſe ſeruit de la com¬
modité de Brizach, & de la Franche Comté, pour faire
entrer quarante mille Allemands dans nos Frontieres,
Galas, & le Due Charles conduiſoient ce grand Corps.
¬
