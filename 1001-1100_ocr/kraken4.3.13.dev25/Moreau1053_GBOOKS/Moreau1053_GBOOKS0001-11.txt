10
Et au meſme temps les Generaux du Roy Catholicque,
ayant pris la Capelle, le Catelet, & Corbie, donnerent
de la terreur à Paris & dans le Cœur du Royaume. En
vne occaſion ſi preſſante, la Normandie, par les ſoins du
Duc de Longueville, mit ſur pied vne Armée, leuée des
ſeuls hommes, & des ſeuls deniers de la Prouince. Cette
Armée eſtoit compoſée de ſix Regimens d’Infanterie, de
mille hommes chacun, & de dix compagnies deCaualerie,
qui faiſoient mille ou douze cent cheuaux, y comprenant
quatre cent Gentils-hommes volontaires, commandez
par le ſieur de Matignon, digne fils du grand Mareſchal
du meſme nom, tant illuſtre dans noſtre Hiſtoire. De
cette Armée le Duc de Longueville fut fait General. Elle
ne fut en eſtat d’agir que ſur la fin d’Octobre. Auquel
temps elle prit ſa marche vers la Bourgongne où eſtoit le
danger. Le bruit de ce ſecours, la reſiſtance, non iamais
aſſez loüée, que Galas trouua dans la petite ville de ſainct
Iean de Lone, & les pluyes continuelles qui firent debor¬
 der les riuieres, ou pour mieux dire, le bon-heur de la
France, & celuy de noſtre iuſte Roy, rendirent inutile
cette grande Armée, qui menaçoit de tirer contribution
de tout ce quieſt entre Lyon, & Paris, & d’y prendre ſes
quartiers d’hyuer. Elle ſe retira auec beaucoup de perte.
Et la petite Armé́e Normande, qui fut employée a re¬
prendre quelques Chaſteaux dans la Lorraine, où les
ennemis s’eſtoient fortifiez, ſe diminua fort, comme il eſt
ordinaire aux Trouppes nouuellement leuées. Au mois
16,, de Feurier ſuiuant, elle fut commandeé́e d’aller en Franche
 Comté, pour s’oppoſer aux rauages & aux incendies,
que les Comtois, enflez du ſuccez de l’anneée preccdente,
& aſſiſtez de Trouppes Allemandes & Lorraines, fai¬