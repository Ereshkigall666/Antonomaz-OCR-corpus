26
ce Prince, de reuenir en France; il mit vn ſi bon ordre
parmy les troupes A lemandes, leur donnant eſperan¬
ce de ſon retour, & laiſſant ſon equipage parmy eux,
que la Bataille de empen, où le braue Guebriant acquit
tant d honneur, & le baſton de Mareſchal de France, en
fut vne heureuſe ſuite. Il arriua chez luy bien auant dans
l’annee 161.
L’année ſuiuante, le Duc de Boüillon General de l’ar¬
1642. mée du Roy en Italie, ayant eſté́ arreſté́ dans Caſal, Le
Duc de Longueville fut enuoyé pour y commander
Il paſſa les Monts au mois d’Aouſt, & marchant auſ¬
ſi-toſt aux ennemis, dans le temps qu’vn autre euſt
employé à prendre le frais, à cauſe des exceſſiues cha¬
leurs, il fit le ſiege de Nice de la Paille, qu’il emporta
en dix iours. De là, s’eſtant acheminé́ pour ioindre le
Prince Thomas, qui auoit pris Creſſantin en meſme
temps, les pluyes ſuruenuẽs, leur firent perdre l’occafion
d’entreprendre ſur Nouare. L’armée demeura cinq ou
ſix iours dans Azigliano,prés Verceil,pour faire Monſtre.
D’où, afin de ne perdre pas le peu de temps qui reſtoit
propre à tenir la campagne, l’on marcha vers le Mila¬
nois, auec deſſein de ſurprendre Tortone, ville ſituée en¬
tre Genes, & Milan, ſiege d’Eueſcheé, & dans vn pays gras
&fertile, capable de donner quartier d’hyuer aux troupes,
& facilité à la conqueſte entiere du Milanois. Cette ville
fut priſe d’abord. Mais la Citadelle qui la commande,
& qui eſt en lieu eminent, ſe trouua beaucoup plus forte,
quene- diſoient ceux qui auoient propoſé l’entrepriſe.
Outre que huict cents ſoldats ſortis d’Alerandrie, quien
eſt voiſine, 5’eſtoient iettez dedans, qui faiſoient auec la
