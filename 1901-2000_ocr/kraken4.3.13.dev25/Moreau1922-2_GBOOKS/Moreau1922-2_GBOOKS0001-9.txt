8
on preparée à cette ſeconde perte.
Mais, MADAME, ie n’ay que faire d’exempleny
de raiſonnemens prophanes, puis que ie m’addreſſeà
vne perſonne, qui a adiouſté toutes les vertus Chre¬¬
ſtiennes aux vertus morales, & qui eſt l’honneur de:
ſa religion, auſſi bien que de ſon ſexe. Ie ne veux que
la faire ſouuenir de cette merueilleuſe priere que Dieu
enſeigna luy meſme aux hommes, vous ne la dites
iamais, Madame, & ie ſçay que vous la dites tres¬
ſouuent, quevous ne promettiez de renoncer àvos
propres ſentimens, & de vous reſigner à ſes volon¬
tez. Vous ne pouuez douter qu’il n’ait bien voulure¬
tirer à luy cer illuſtre perſecuté dans l’innocence, ou
la tendreſte de ſon àge, & les trauerſes le tenoient en¬
oores, poſſible ne luy euſt-elle pas duré dans vn âge
plus auancé, & parmy les careſſes de la fortune, &
poſſible qu’eſtant remis dans vn heritage temporel, il
euſt perdu celuy qu’il poſſedera eternellement. Voila
 des raiſons bien communes, on les allegue à toutle?
monde; mais c’eſt vne marque de leur excellence, &
les remedes qui ſont les plus en vſage, ſont ceux-la
qui ont le plus d’efficace, Dieu veuiiſle benir ceux-cy
pour voſtre ſoulagement, & pour la ſatisfaction de
celuy qui eſt
MADAME,

 o el


 Voſtre tres-humble, & tres-obeyſſant
ſeruiteur, B. D.
2