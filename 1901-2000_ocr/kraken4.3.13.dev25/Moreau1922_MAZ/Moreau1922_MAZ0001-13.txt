5
fomettoit tout ce que l’on deuoit attendre d’vn fils
digne de vous, & de feu Monſieur le Duc de Rohan,
& certes il a bien tenu ce qu’il promettoit. C’eſtoit
vn enfant extraordinaire en ſa naiſſance, & en ſon
education; coute l’Europe ſç̧ait pour qu’elles raiſons
vous l’auiez caché, par quelle malice on vous l’auoit
Fauy, par quel bon-heur vous l’auiez recouureé, &
auec quel ſoin vous l’auiez nourry. Il y a des choſes
contraires ſi differentes, qu’on ne les prend iamais
l’vne pour l’autre, perſonne n’a iamais pris le blanc
pour le noir, ny le froid pour le chaud: mais quoy
que la verité, & le menſonge ſoient directement op¬
poſez, ils ſe déguiſent auec tant d’artifice, & ſe copient
ſi bien l’vn l’autre, que les hommes ne ſont pas aſſez
fins pour les diſtinguer: En vn mot il y a des men¬
ſonges qui ont de la vray-ſemblance, & des veritez
qui n’en ont pas. L’hiſtoire de Monſieur Tancrede
reſſembloit à vne fable; ceux-là meſmes qui ne ſça¬
uoient pas le motifde l’impoſition de ce nom le con¬
damnoient, parce qu’il eſtoit fameux dans les Ro¬
mans, & les Arreſts du Parlement auoient acheué
d’oſter à beaucoup d’eſprits ce qu’il leur reſtoit de foy
pour vne verité ſi éloignée de l’apparence Mais Dieu
qui n’eſt autre choſe que la verité, ne pouuoit plus
ſouffrir que celle-cy fut detenuë en iniuſtice; luy qui
n’eſt que lumiere, vouloit enfin diſſiper les tenebres
de la calomnie, ceux qu’elle auoir enueloppez dans
l’erreur commenç̧oient à ſe deſabuſer, & tous les gens
de bien eſperoient que Monſieur Tancrede recou¬
areroit les droits de ſon illuſtre naiſſance, dans lere¬
B

