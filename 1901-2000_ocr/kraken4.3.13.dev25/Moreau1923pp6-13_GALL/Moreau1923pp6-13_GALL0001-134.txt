l’apprehenſion que ſon credit & ſon courage doõnoit au party
qu’il ne ſuiuoit pas. Mais apres auoir rendu graces au Roy,
il a teſmoigné qu’il ne vouloit receuoir de biens que d’vn
Prince qui auoit eu tant de paſſion pour l’intereſt de ſa
Majeſté, & que le malheur qui refroidiſſoit les autres crea¬
tures de la Maiſon de Longueville ne faiſoit que réchauffer
ſon affection. Et comme les Miniſtres ne pouuant le gaigner
voulurent le perdre; il ne fit point de difficulteé de ſacrifier
ſa vie à̀ ſon Maiſtre priſonnier, apres auoir depenſé pour lui
des ſommes immenſes, & abandonne ſes biens, ſa famille,
& les intereſts qui ſont les plus chers aux hommes. Dans ce
genereux deſſein il conſerua les terres de la Maiſon de Lon¬
gueville, qu’on eut ruinces ſans vn puiſſant Defſenſeur,
rompit tous les deſſeins qu’on auoit formez cõtre ſa perſonne
auſſi bien que contre le ſcruice de Monſieur le Duc de Lon¬
gueville, & perſiſta touſiours dans le bon party, quoy qu’il
ſe viſt abandonne de ceux qui eſtoient les plus obligez à̀ le
maintenir. Enfin ayant franchy tous les perils que toute
autre prudence & toute autre valeur que la ſienne n’eut ſçeu
euiter, il fit voir à̀ Mourond que ſa moderation eſtoit égalle
 à̀ ſa conduite & à ſon courage. En effect bien que ſa charge
de Mareſchal de Camp, ſon experience au faict de la guerre,
& la confiance que les Princes prenoient en ſa perſonne &
en ſa conduite puſſent luy donner la meilleure part au Gou¬
uernemët; neantmoins il proteſta qu’il n’y eſtoit pas venu
pour commander, mais pour ſeruir en ce rencontre en
qualité de ſimple ſoldat, & parut d’autant plus digne de
donner les ordres qu’il ne vouloit qu’obeyr. Auſſi tout le