ſerues de penſions criminelles, des diuiſions & des partages
que ce Cardinal fait en la diſtribution des Benefices en la
meſme maniere que s’ils eſtoient des biens temporels qui
fuſſent dans le commerce des hommes, & dans le pouuoir
des Rois, ou de leur Miniſtres, pour en fauoriſer qui leur
plaiſt, & bien ſouuent pour recompenſer vncrime au lieu
de le punir.
Mais peut-eſtre que ce Cardinal eſtant plus grand Poli¬
tique qu’il n’eſt Canoniſte ou Theologien, pouuoit auec
plus de prudence aux Gouuernemens des Prouinces &
des Places. Que voſtre Majeſté y prenne garde, elle verra
MADA ME, qu’il ne les donue jamais au merite, mais
aà̀ la ſeruitude honteuſec de ceux qu’il aſſujetit à ſa faueur,
que le plus ſouuent il en diſpoſe pour des gens inconnus, la
plus part Italiens, ſans en parler à voſtre Majeſté qu’il pri¬
ue de la reconoiſlance & du ſeruice des Creatures que
vous feriez, & que ces jours paſſez par cetre mauuaiſe
conduitte, il contraignit Monſieur le Duc d’Orleans à ſe
plaindrc hauteme nt qu’il auoit donne plus de7. Gouuer¬
nemens depuis la detention des Princes, ſans luy en auoir
rien çommunique, bien qu’il ſoit Lieutenant Ge neral de
l’Eſtat.
Voſtre Majeſté peut encorc remarquer ſi ellc s’en veut
donner la peine, comme elle y eſt obligée, que ce fidel
Miniſtre ne confie jamais les Places frontieres qu’à ceux
qui luy ſont aſſez ſoumis, pour les remcttre entre les mains
de l’ennemy par ſes ordres, qu’il ne miſt dans Ipre Mon¬
ſieur de Paluau, que par ce qu’il eſtoit ſorty promptement
de la Citadelle de Courtray de peur de la deffendre; qu’il
ne deſnia cette derniere Place au frere du feu Mareſchal
de Gaſſion, qu’à cauſe qu’il la deuoit bien garder, & qu’il
ne refuſa ſur la priere de mon fils le Gouuernement de la
ville d’Ipre à feu Monſieur de Chaſtillon, qui auoit con¬
tribué de ſes ſoins & de ſa valeur aà̀ la prendre, que par ce
qu’il auoit trop de courage & d’ardeur au ſeruice du Roy,
our la laiſſer perdre làchement, comme a fait celuy qui