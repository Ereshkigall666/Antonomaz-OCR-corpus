42
Cette premierefourbe ne luy ayant pas mal reuſi, pour
oſter à mes enfans l’amitié de beaucoup de perſonnes
conſiderables qui ſe ſeroient intereſſes dans leur ruine, il
inuenta pluſieurs autres fourberies, qu’il ſeroit ennuieux
de vous deduire, qui n’empeſcherent pas que Monfieur le
Prince, le Prince de Conty, & le Duc de Longueuille,
n’aimaſſent mieux eſtouffer le reſſentiment de tant d’in¬
jures dont ils eſtoient bien auertis, que pour en prendre
vengeance comme ils en eſtoient preſſez tous les jours
par les Frondeurs & par leur propre inclination, s’ex¬
poſer au malheur ineuitable d’eſtre priuez de l’honneur
de vos bonnes graces, & de cauſer de nouueaux troubles
à l’Eſtat, par la reſiſtence que vous aporteriés à ſon eſloi¬
gnenent, s’ils prenoient la liberté de vous en ſolliciter.
Mais ce Cardinal abuſant de voſtre bonté auſſi bien que
du pardon que Monſieur le Prince luy auoit accordé, non
tant aà̀ ſes feintes pleurs, qu’à la priere de Monſieur le Due
d’Orleans, qui luy auoit amene, perſiſta plus fortemcnt
que jamais dans le deſſein de perdre mes enfans & tous
ſes ennemis ſans les menacer comme ils l’auoient mena¬
cé, & continuant à mettre de-la diuiſion parmv ex, com¬
me il auoit heureuſement commencé, il inueut la pis
noire fourberie que l’on puiſſe imaginer, & que j’ay cer¬
tainement plus d’horreur à dire à V. . qu’il n’en eut à la
mettre au jour.
Il s’auiſa qu’il falloit ſuppoſer que Monſieur de Beauſor
& les autres Frondeurs auoient eu deſſein d’aſſaſſiner
Monfieur le Prince, & que pour rendre leur crime plus
vray-ſemblable, il falloit apoſter dos gens qui tiraſſent de
nuit dans ſon Caroſſe, & ſuſcirer à meſme temps des faux
teſmoins pour les aceuſer, ahin, ou de les faire perir les
vns & les autres par la ſorce des armes, comme ce
malheur penſa mille fois arriuer, & s’eſpargner’ainſi la
peine & la honre de leur commune ruine, ou de les faire
perir par l’autorité de la Iuſtice, en la quelle il eſperoit, ou
de perdre par le moyen de Monſieur le Prince rous les