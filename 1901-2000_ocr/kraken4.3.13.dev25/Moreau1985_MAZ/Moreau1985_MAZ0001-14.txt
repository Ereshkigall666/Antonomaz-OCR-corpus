marris que le Roy euſt en main des moyens capa¬
bles de le faire ceſſer. Ce corps que i’ay eu le bon¬
heur de former eſt aſſez bon, & en qualité & en
nombre, pour eſperer qu’il ſera capable de rendre
quelque ſeruice & de faire pancher plus prompte¬
ment la balance du coſté de la Iuſtice, comme c’eſt
à mon ſens le ſeul moyen pour paruenir à̀ la Paix
generale, de laquelle les ennemis s’éloigneront
rouſiours, tant qu’ils eſpereront de releuer leurs
affaires par les diuiſions du Royaume; & que c’eſt
auſſi le meilleur office qu’on puiſſe rendre à tous
les habitans de la Ville capitale, à cauſe de l’inte¬
reſt & du ſuiet qu’elle a de deſirer la preſence du
Roy, dont elle ne ſe peut promettre de iouyr qu’à
repriſes, & meſme fort incertaines, tant qu’on
iettera ſur les bras à ſa Maieſté des affaires dans le
Royaume, qui demanderont inéuitablement ſa
perſonne dans les prouinces. I’ay toute raiſon de
me promettre que l’effort que i’ay fait pour con¬
trribuer ce qui s’eſt trouué en mon pouuoir, à deſ¬
engager ſa Maieſté des embarras qu’on luy ſuſei¬
te, rencontrera l’approbation & l’agréement que
ie deſire dans l’eſprit de tous les bons Bourgeois,
dont ie ſcay qu’aucun ne manque d’vn veritable
2ele pour le bien de l’Eſtat; & que ſi par la mauuaiſe
interpretation, qui par mon malheur a eſté́ don¬
née par des gens qui ne m’aymoient point à quel¬
ques-vnes de mes actions, on y a fait autrefois
conceuoir quelques ſentimens peu aduantageux
pour moy, le deuoir où ie me mets de ſeruir autant