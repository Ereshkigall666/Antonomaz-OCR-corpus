
15
Prince du nonde, de l’un des plus ſacrez & des plus in¬
violables de ſes droits, dont elle a joüy paiſiblement ſous
le regne du feu Roy ſon Pere?
Mais ce qui m’a cauſé une ſenſible douleur a eſté d’a¬
voir apris, qu’il ſe ſoit trouvé deux Prelars aſſez indiffe¬
rens pour l’honneur de leur caractere, & aſſez dévoüez à
toutes les paſſions de mes ennemis, pour entreprendre de
conferer les ordres ſacrez dans mon Egliſe, ou pluſtoſt
de les prophaner par un attentat eſtrange, n’y ayant rien
de plus eſtably dans toute la diſcipline Eccleſiaſtique
que le droit qu’a chaque Eueſque de communiquer la
puiſſance ſacerdotale de IEsvs-C HRsT à ceux qui
Iuy ſont ſoûmis, ſans qu’aucun Eueſque particulier le
puiſſe faire contre ſon gré, que par uane entrepriſe qui le
rend digne d’eſtre priué des fonctions de l’Epiſcopat
dont il viole l’vnité ſainte, ſelon l’Ordonnance de tous
les anciens Conciles que celuy de Trente a renouvellée.
 Que ſi les Conciles, lors meſmes que le ſiege eſt và¬
cant par la mort d’un Eueſque, defendent aux Chapitres
de faire conferer les Ordres ſans vne grande neceſſité́, tel¬
le que ſeroit une vacance qui dureroit plus d’un an; & ſi
ce que le Concile de Trente a eſtably ſur ce ſujet n’eſt
qu’vn renouvellement de ce que nous voyons auoir eſté
eſtably par les Conciles de France, qui defendent à tout
Eueſque d’ordonner des Clercs, & de conſacrer des Au¬
tels dans vne Egliſe à qui la mort a rauy ſon propre Pa¬
ſteur; n’eſt-il pas viſible que ce qui n’auroit pas eſté legi¬
time quand mon ſiege auroit eſté vacant par ma mort, le
peut eſtre encore moins par la violence qu’on a exercée
contre moy qui ſuis vivant & en liberté? & que la preci¬
pitation avec laquelle on s’eſt porté à cette entrepriſe la