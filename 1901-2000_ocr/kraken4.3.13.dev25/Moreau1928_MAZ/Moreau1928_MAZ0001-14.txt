¬

1
l collier des Cheualiers de ſon ordre, & iure qu’en
ce temps que le pain eſt ſi cher, il ne voudroit pas
auoir quitté chacun de vous pour vne piſtole d’I¬
talie.
Si vous auez tant de courage que vous voulez
que l’on croye, retournez ſur nos Frontieres té¬
moigner des effets de voſtre generoſité contre
l’Archiduc qui les menace, & qui pretend profiter
de voſtre abſence. Portez, ſi vous me croyez, vos
armes contre autres que vos Princes Souuerains,
parce qu’auſſi bien vous n’y gagnerez qu’vn ab¬
bregé de vos vies, vous auez en trouſſe des Sei¬
gneurs qui vous galopperont d’importance. Le
Prince de Conty ne cede en rien à ſon braue fre¬
re, gardez qu’il faſſe ſon coup d’eſſay contre vos
Trouppes. Le Duc de Longueuille ne retarde à
paroiſtre que pour vous donner loiſir de vous re¬
pentir de vos folles entrepriſes. Les Princes d’El¬
beuf vous cherchent nuit & iour. La ſanté du Duc
de Boüillon vous ſera mortelle. Le Duc de Beau¬
fort vous regarde comme vn ſujet de ſes diuertiſ¬
ſements guerriere Le Mareſchal de la Mothe
vous menace de ſon baſton. Le Duc de Luynes ne
veut pas qu’il y ait aucune grace pour vous. Le
2
peuple vous hait. Le Parlement vous condamne.
Le Clergé vous excommunie & vous interdit de
toutes Indulgences. Le Noble vous tue.Le bour¬