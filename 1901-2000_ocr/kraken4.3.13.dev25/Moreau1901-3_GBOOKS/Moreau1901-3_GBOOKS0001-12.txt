ces qu’elle a receuës; cette meſme puiſſance qui
la renduë mere & abſoluë, n’a rien perdu de ces
bontés nv de ces grandeurs; & il y a encore des
biens à pretendre au deſſus d’vne couronne tem¬
porelle, & d’vn Sceptre de roſeau: MADAME,
que voſtre Majeſté y penſe s’il luy plaiſt; & di¬
minuant ces alterations funeſtes, elle poſera
au pied de la Croix, & dans le fiel & le vinaigre
du Sauueur, toutcs les aigreurs qui la rendent
ingratte à ſon ſouuerain, & inſenſible & inexora¬
ble aux larmes des Iuſtes; C’eſt ſans doute: MA¬
DAME, que parmy tant de bleſſés ils’en trou¬
ue quel qu’vn qui merite vn traitemẽr plus doux,
& c’eſt au nom de ceux là que ie demande à vo¬
ſtre Majeſté vn retour aduantageux, vn pardon
au coupable & à l’inrocent, & vne reſolution de
paix & de claritable dilection pour tous ceux
qui ne peuuent viure priués de cetre douceur; Et
dans ſe ſentiment pieux, voſtre Majeſté rétabli¬
ra les Monaſteres & le culte de Dieu, & gaignera
ſurtous les urs vn droit que le Seigneurluy
conſeruera pendart ſa vie; & apres cela la com¬
blera des felicités inalterables, que ie luy ſouhai¬
te, comme eſtant la plus fidele de ces tres-hum¬
bles ſeruantes
S. D.N.