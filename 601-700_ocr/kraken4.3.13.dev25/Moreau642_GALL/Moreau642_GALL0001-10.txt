?
Beuuants aà̀ la ſanté du Roy,
Et que chacun deuant chez ſoy
Faſſe allumer le feu de ioye,
Pour le bien que le Ciel enuoye,
En faiſant que ſa Maieſté
Eſt enfin en maiorité.
Il ne doute pas que vos ames
Ne ſoient bien ardentes des flammes,
De tres fideles citoyens
Il ſçait bien quetous vos moyens,
Vos familles & vos fortunes,
Sont des offrandes trop communes,
Et trop indignes d’vn grand Roy,
Il ne veut rien que voſtre foy.
Celle que tenez de vos Peres,
Et gardez ces ames ſinceres,
Qu’auecque tant de fermeté,
Vous auez pour ſa Maieſté.
Et vous inuincible Nobleſſe
Qui ſignalez voſtre proüeſſe
Au bien de ce puiſſant Eſtat:
C’eſt de vous dont on fait eſtat
Pour le bien de la Monarchie,
Vous qui prodiguez voſtre vie
Au milieu de mille hazards,
Où vous appelle le Dieu Mars.
Suiuez la pompe de ce Prince,
Venez tous de, voſtre Prouince,
Et vous attachez par vos ſoins
Et vos cœurs à tous nos beſoins.,
Et vous qui tenez la balance,
Et menagez voſtre puiſſance
A diſſiper les factions,
A calmer les ſeditions,
A maintenir dans la Prouince
Les Loix, & la raiſon du Prince