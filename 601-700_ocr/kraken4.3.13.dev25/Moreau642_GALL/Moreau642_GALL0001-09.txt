Dleux que d’eſchaffaux renuerſez,
Que de bras & de pieds caſſez,
Au alais que de gens en preſſe,
Quelque Loy que l’on faſſe expreſſe,
Qu’il n’y ayt que ceux de la Cour

Qu s’y rencontrent en ce iour,
Enfin toute cette iournée
Aux plaiſirs ſera deſtinée.
 Crocheteurs, & vous ariniers,
Porte-chaiſes, Gaigne-deniers,
Pleurez en ce grand iour de feſte,
Celuy qui deuroit eſtre en teſte
A vous faire boire à longs traicts;
Priez les Cieux qu’il ſoit en paix,
Pleurez voſtre amy la Ralliere,
Sa caue eſtoit vne carriere,
Vous ſouuient.il bien de ce iour
Que le Dauphin vint à la Cour,
Auez vous encor la memoire
De tant de vin qu’il vous fit boire,
En vous conduiſant au Bourget, 

Sous le drapeau du gros Riuet.
Encore qu’il ſoit ſous la tombe,
Ious boirez pourtant à la ronde,
Et vous ſoupperez en ce iour
Tous enſemble au grand Carrefour,
Crieurs de pieces ſogrenuës
Colporteurs allans par les ruës
Debiteurs de faux rogatons,
Vous ne vendrez plus à taſtons
Toutes ces pieces Satir iques,
Qui trouuent des gens ſi critiques,
Que les Orateurs eſtonnez
En perdent le temps & le nez.
Braues ourgeois on vous conuie
De bien menager voſtre vie.

