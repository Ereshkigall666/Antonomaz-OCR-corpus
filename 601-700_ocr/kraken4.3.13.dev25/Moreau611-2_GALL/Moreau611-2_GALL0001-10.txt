 y
Le retardement du Traité
Vient, dit-ON, par vn Deputé
Du Parlement de Normandie,
Qui vient ſe ioindre à la partie.
N fait touſiours garde au Palais,
Où l’ON ne parle plus de plaids;
Où l’Aduocat le moins fantaſque,
Au lieu de bonnet prend vn’caſque;
Vous plante là le calematt,
Pour ſ’armer comme vn Iacquemart;
Et pour bien manier la picque,
Aux plus vieux drilles fait la nicque.
ON dit que Dimanche dernier
ON fit denombrement entier
Des picquiers & des mouſquetaires,
Iadis Archers ou Sagittaires,
Mais à preſent nommez Frondeurs,
Tous bons Bourgeois, & bons tireurs,
Et Paroiſſiens de ſainct Sulpice,
Ils firent auſſi l’Exercice,
En tirant ſi bien, & ſi fort,
Que Monſieur le Duc de Beaufort
Dit au Colonnel à l’aureille,
Que ſes gens auoient fait merueille:
Ils eſtoient neuf mille, dit-ON,
Dont trois de coups de mouſqueton,
De mouſquet, ou de carabine
Bleſſez, firent piteuſe miné,
Sans ſçauoir comment, ny pourquoy,
Dautant qu’aucun ne dit, C’eſt moy.
ON crie, & ce cry eſt groteſque,
La Lettre au Cardinal Burleſque,
 Le Ringrace des Imprimeurs
Aux Autheurs du temps & Rimeurs;
Auſſi les pourtraits effroyables
De Mazarin entre deux Diables,
Et mlle autres plaiſans ſujets
Dont ON entretient les caquets:
AA