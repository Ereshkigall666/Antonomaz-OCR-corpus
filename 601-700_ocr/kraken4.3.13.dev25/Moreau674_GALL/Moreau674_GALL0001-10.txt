les deſordres auoient interdit le Parlement, n’eſtoit-il pas
plus que raiſonnable qu’il fit le reciproque de ſon coſté,
puiſque toutes nos eſmotiõs ne pouuoient eſtre autrcment
pacifiées; falloit-il comme il dit luy porter le poignard ſous
la gorge, & que le ſuiet contraignit le Souuerain à ſubir
ſes caprices, & ſuiure ſes volontez inconſiderées.
La quatrieſme eſt vn galimatias enioliué d’alluſions &
d’antitheſes, indignes d’eſtre refutées.
Dans la cinquieſme comme vn Prophete de mal-heur,
il menace Paris de maux eſpouuantables qu’il s’eſt forgé
dans ſon imagination ſans aucune apparence de fonde¬
ment, veu que quand meſime le Cardinal Mazarin auroit
deſſein de ſe vanger de cette Ville, il n’en aura iamais les
occaſions qu’il a laiſſé paſſer dans vn temps, auquel il eſtoit
plus obligé de s’en ſeruir.
 Il taſche de confirmer cette Prophetie dans la ſixieſme,
par vne mauuaiſe peinture qu’il fait voir de la deſolation
des villages & de la campagne ruinées; Mais ces maſſa¬
cres neparoiſſent que dans ſes vers, & reſerué quelques de¬
gats cauſez par la Soldateſque quine ſont pas irreparables,
nous deuons rendre graces à Dieu du peu de ſang qui s’eſt
reſpandu parmy ces deſordres, qui deuoient en apparence
auoir vn ſuccez beaucoup plus funeſte & plus violent: il
acheue par vne iniure brutale qui ne fait qu’ai grir vn Prin¬
ce genereux, dont l’amitié ſe doit acquerir par la dou¬
ceur.
Les ſept, huict, neuf & dixieſme apprennent des ſacrile¬
ges inoûis, qui ne ſont iamais tombés dans l’imagination
des plus abominables, bien loin d’auoir eſté commis
comme il dit par des Eſtrangers qu’il accuſe de ces cri¬
mes, & pour en tirer vangeance il met le fer & le feu dans
la main des IFrançois, & la rage dans le cœur de la patrie;
Mais les cheueux me dreſſent d’horreur à la lecture de la
dixieſme, & ie croy comme il dit que le Diable eſt l’autheur
de cette ſtance qui contient vn eſpouuantable ſacrilege,
qui rend vn homme coupable pour l’auoir couché par eſ¬
crit