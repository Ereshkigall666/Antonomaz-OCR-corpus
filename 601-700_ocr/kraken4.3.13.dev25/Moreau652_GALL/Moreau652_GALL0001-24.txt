
ee que ie trouue de plus eſtrange dans cét abus; oſt qu’au
lieu d’en faire ſcrupule, on en fait gloire & eſtat comme
d’va profit iuſte & legitime; Car aujourd’huy dés lors
qu’vne perſonne a eu la commiſſion pour leuer vne Com¬
pagnie ou vnRegiment;on ne fait point la petite bouche,
de dire, il y a tãt de bon pour moy, i’auray tant de paſſevo¬
lans, ſuffira que ma Compagnie ou mou Re giment ſoient
compoſez de tant d’hommes, la ſolde des autres ſera pour
moy. Sans parler des proſits des quartiers d’Hyuer, oùu l’on
rançonne les lieux que l’on a pour garniſon, qui eſt vn nou¬
ueau genre de vol & de larcin public. Auſſi la pluſpart ne
s’engagent point dans ces exercices, par le defir de l’hon¬
neur, ny du ſeruice du Roy & de l’Eſtat, mais par celuy de
profiter par ces voleries & pilleries, qu’ils ſe perſuadent
eſtre permiſes & legitimes. Dites le meſme des Treſot iers
qui compoſent des Ordonnances, & des aſſignations que
l’on a tiré ſur eux.
D. Depuis quelques années, on a inuenté vne nouuelle
ſorte d’impoſition, ſous le nom d’Ayſez & ſous-Ayſez, qui
a fait beaucoup de bruit, & dont pluſieurs ſe plaignent, &
à mon iugement auec raiſon: le vons prie de m’en dire le
voſtre?
R. A cela ie ne ſçay que vous reſpondre. Le cœur me ſi¬
gne quand i’y penſe. Cette inuention n’eſt pas des hom¬
mes, elle ne peut eſtre ſortie que de l’Enſer, pour la r ye
vniuerſelle de l’Eſtat en general, & de chacun en particu¬
lier: Qui met les François dans vne condtion plus rude
qu’ils ne ſeroient pas ſous la domination du Turc, & pr
laquelle il n’y a perſonne dans le Royaume, de quelqe
condition qu’il ſoit, qui puiſſe s’aſſeurer d’auoir vn teſton
en propre, & dont il puiſſe faire eſtat.