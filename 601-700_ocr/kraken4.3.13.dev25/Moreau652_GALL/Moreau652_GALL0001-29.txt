les diſpenſer de la reſtitution?
R. Cette demande, à mon iugement, vous auroit ſem¬
blé inutile & ſuperfluë ſi vous y auiez bien penſé. Car ſi
nous venons de monſtrer, que le Roy meſme ne le peut
pas, ſes Magiſtrats le peuuent encore moins, leſquels n’a¬
giſſent qu’au nom & dans l’authorité qu’ils tiennent du
Prince. Ils ſont comme les Confeſſeurs, qui n’ont point
de puiſſance pour diſpoſer du bien d’autruy, ſans leur cõ¬
ſentement, & les vns & les autres faiſans la fonction de
Iuges, ils ſont obligez de faire rendre le bien à qui il ap¬
partient, ſous peine des’engager eux meſmes dans l’obli¬
gation de reſtituer.
D. Sont-ils obligez d’en pourſuiure la reſtitution & la
punition pour le bien & l’exemple du publie?
R. Ouy, puis qu’ils ſont prepoſez à la Iuſtice, & que le
Roy leur comettant ſon authorité, s’eſt déchargé ſur eux
de ce qui regarde ſon adminiſtration, autrement ils pe¬
chent & ſont reſponſables à la Iuſtice de Dieu, auſſi bien
qu’à celle des homes. En effet ſi nous les voyons tous les
iours agir auec tant de ſeuerité, contre les larrons particu¬
liers, que pour le vol d’vn mãteau en vn coin de rue, ils s’e¬
ſtimeroient criminels s’ils ne faiſoient prendre le voleur,
non tant pour l’expiation du crime, que pour l’exemple &
la terreur du public: que ne ſont-ils pas obligez de faire, &
quelles armes ne doiuent-ils point mettre entre les mains
 de la Iuſtice, pour punir ces brigandages publies, & par
cette vengeance arreſter le cours de ces peſtes des E¬
ſtats & ſangſuës des Republiques?
D. Si cela eſt ainſi, ie trouue la condition des Magi¬
ſtrats bien rude & bien perilleuſe pour la conſcience.
5