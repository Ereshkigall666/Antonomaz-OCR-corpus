14
R. Le meſme que i’ay dit des tailles, puis qu’il ny a
point de difforence. Ce n eltqu’vn nouueau nom inuenté.
depuis peu d’annees, pour donner nouuelle couuerture
à l’oppreſſion: qui a plus cauſé de ruines a l’Eſtat en ſix ou
ſeptans, que les tailles n’en auoient fait en cinquante,
par la barbarie des partiſans & de leurs commis. Et L’ieu
veüille que celuy qui en a eſté l’inuenteur, n’en reſſente
point à preſent la punition, dans la violence de ces fla¬
mes quine s’eſteignent iamais.
D. Vous venez d’auancer vne parole qui m’eſtonne
& qui en fera bien eſtonner d’autres; hé quoy le Roy
eſt-il de moindre condition qu’vn particulier? ne peut-il
pas diſpoſer de ſon bien comme il luy plaſt? ne peut-il
pas le mettre en party? & ceux qui en trahtent de cette
ſorte, ſont-ils pires que ceux qui font vnautre trafic pour
l’auancement de leur famille & i’éleuation de leurs en¬
fans? y a t’il rien en cela qui ne ſoit licite?
R. Vous n’eſtes pas le premier qui auez propoſé cet¬
te diffieulté, c’eſt le manteau dont ſe couurent tous les
hommes qu’on nomme d’affaires, pour voler auec impu¬
nité, & en bonne conſcience ſi leur ſemble, & le Roy &
ſes ſubjets. C’eſt ſous ce beau pretexte, que leurs maiſons
ſont cimentées du ſang des peuples, que leurs ameuble¬
ments ſont compoſez des larmes des veufues, & qu’ils
portent ſans rougir iuſqu’au pied de l’autel & a la Table
de leſus Chriſt, la pourpre & le luxe tiré de la ſubſtance
des orphelins & des miſerables. Or pour vous releuer de
ceſt eſtonnement & les deſabuſer, il faut obſeruer que
dans ce fait, ce n’eſt pas le nomqui fait le crime, mais la
choſe qui eſt exprimée par ce nom: ie veux dire que ce