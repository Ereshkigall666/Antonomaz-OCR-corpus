R. Non, Ce n’eſt pas aſſez, ils ſont encore reſpon¬
ſables de toutes les vexations illegitimes qui ont eſté
faites par leurs Commis, & toutes autres perſonnes em¬
ployées à leurs receptes. Il ne faut point de preuue
pour cette reſolution; Elle ſe iuſtifie d’elle-meſme, Car
s’il y a obligation de reparerle dommage, qu’auroit fait
vn beuf ou vn cheual dans l’heritage d’autruy; Si vn
Capitaine eſt reſponſable des violences d’vn ſoldat, à
plus forte raiſon le ſont les Partiſans, de ceux qu’ils em¬
ployent en leurs Commiſſions, ou ils agiſſent ſans crain¬
te & auec impunité. Iugez de là, à quelles reſtitutions
ils ne ſont point obligez, par tant d’excez & de voleries
commiſes par ces Commis, & par cette engeance mau¬
dite de fuziliers, demons incarnez & nonpas des hom¬
mes, qui auec le feu, le fer & le ſang, exerçoient plus de
cruauté en leuant la Faille, que ne feroient des Barbares
envn pais de conqueſte.
D. Les enfans auancez dans les charges, ou les filles
mariées de cette ſorte de biens, ſont ils obligez de reſtiy
tuer?
R. Ouy. Le Canon y eſt formel, principalement lors
qu’ils ont connoiſſance que ces biens ont eſté acquis
par cette voye. Ainſi ces ſommes immenſes que l’on
donne en mariage à des filles de neant, qui excedent
celles des Princeſſes; Ces grandes charges de prix preſ¬
que ineſtimable, que l’on voit acquiſes & poſſedées par
des perſonnes tirées de la lie du peuple, & dont les pe¬
res peut-eſtre ont porté la mandille, ou ſont venus à
 Paris auec des ſabots, monſtrent bien la profeſſiõ qu’ils
ont exercée, de quelle ſorte ces facultez ſont acquiſes,
0