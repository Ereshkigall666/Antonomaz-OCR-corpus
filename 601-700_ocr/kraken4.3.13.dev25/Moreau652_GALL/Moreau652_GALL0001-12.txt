¬
ſe de ſceller les lettres de grace, lors qu’il voit qu’elles ne
ſont pas dans l’ordre de la Iuſtice.
D. S’il y a des limittes au pouuoir des Roys touchant
la vie des hommes, y en a-t’il auſſi en ce qui regar de leurs
facultez? Le Roy n’eſt -il pas le maiſtre de tous les biens
de ſes Subjets? N’a il pas droict d’en diſpoſer ſelon ſon
plaiſir, ſans autre motifny conſideration que ſaſeule vo¬
lonté? En ſorte que quand il prendroit tout, il n’vſeroit
que de ſon droit, & s’il en laiſſe quelque choſe, c’eſt vne
gra ce & vne aumoſne qu’il fait de laquelle on luy a obliga:
tion, & à laquelle il n’eſtoit point obligé?
R. Nullement. Ce ſont des maximes impies, dam¬
nables, & abominables, qui ne ſçauroient eſtre approu¬
uées ny authoriſées parmy les peuples les plus barbares
& les plus deſnaturez, & qui n’ont eſté inuentées que
depuis quelques annces par des ſan gſuës populaires, par
des hommes de gourmandiſe, de luxure & d’auarice,
pour ſeruir de pretexte aux vols & aux violences qu’ils
ont faites à l’oppreſſion de tout le monde, qui ſont cauſe
des troubles & des mouuements que nous voyons à̀ no¬
ſtre grand regret, & dont les ſentiments auroient eſté
tous contraires s’ils auoient eſté en eſtat d’eſtre preſſez, au
lieu que non pas leur merite, mais la fortune ou le mau¬
uais genie de la France les auoit mis en celuy de mettre
les autres au preſſoir, afin d’en exprimer le ſang, come ils
ont fait preſque iuſqu’à la derniere goutte. ll faut donc
raisoner ſur les biens, de la meſme ſorte & par proportion
que ſur les vies, & mettre en tout & par tout les loix de
Dieu, de l’Euauile & de la Charité, comme vn flam¬
beau pour ſeruir de conduitte, afin d’euiter les eſeueils &
les precipices qui ſe rencontrent dans les fonctions de la
puiſſance Souueraine.