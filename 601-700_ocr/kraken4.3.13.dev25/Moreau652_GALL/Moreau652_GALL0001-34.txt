1 .
8
ſe declarer, à cauſe de ſa vie & de ſa reputation qui y ſont
intereſſez, il n’eſt pas pourtãt moins obligé de reſtituer
que s’il l’auoit abſolument declaré. Et cét exemple eſtſi
clair, qu’il n’y a perſonne qui n’en puiſſe facilement fai¬
re l’application.
D. Ie voudrois bien ſçauoir, comment les Cofeſſeurs
ſe doiuent comporter dans ces occaſions, & s’ils peuuét
donner l’abſolution à ces perſonnes, lors qu’elles ſe
preſentent au Sacrement de Penitence?
R. Ouy, Pourueu qu’ils reſtituent actuellement &
entierement & non autrement: car ſans cela leur abſo¬
lurion eſt nulle, & ſi auec le peché qu’ils commettent
ils s’engagent eux-meſmes dãs l’obligation de reſtituer.
Nous auons cy-deuant propoſé l’exemple des Confeſ¬
ſeurs, pour monſtrer l’obligatiõ des Iuges, il ne faut auſſi
en ce lieu, qu’appliquer ce que nous auons dit des luges,
pour connoiſtre quel eſt le deuoir des Confeſſeurs.
D. Peuuent ils pas appliquer ces reſtitutions en œu¬
ures pies, comme en aumoſnes, ornements d’Egliſe, fa¬
brique de Chapelles & telles autres actions de pieté
Chreſtienne?
R. Non, parce qu’ils ne ſont pas maiſtres du bien
d’autruy, & n’en peuuent aucunemẽt diſpoſer à ſon pre¬
iudice, ſans ſon conſentement. Cela eſt bon pour vn bien
mal acquis ou poſſedé iniuſtement, lors qu’on en igno¬
re, ou le maiſtre ou l’heritier, en ce cas il y a obligation
de le donner aux pauures, ou l’employer en autres œu¬
ures de pieté, dont le merite & la recompenſe deuant
Dieu regarde non celuy qui reſtituë, car il ne donne rien
du ſien, mais celuy à qui il appartenoit & qu’on ne luy
peut