D. Et quoy le Roy n’a- il pas le pouuoir de faire des
impoſitions & des leuées lur ſes Peuples?
R. Ouy. Auſſi ne ſçauroit on tirer le contraire de ce que
nous venons de dre, ou nous n’auons reſpondu qu’a la
folie des impies, qui voulant tout mettre enla liberté du
Roy & vie & biens, ſans autre regle, ny raiſon, que ſa ſeule
volonté, iuſtifieroient les cruautez des plus barbares &
rendroient les plus cruels tyrans impeccables dans leur
coduitte. Ils peuuent donc impoſer des contributions,
ils peuuent faire des leuées. Mais touſiours dans l’ordre
de la Iuſtice Chreſtienne & dans les circonſtances ne¬
ceſſaires pour faire qu’elles ne ſoient pas criminelles.
D. Enſeignez nous qu’elles ſont ces conditions? car
c’eſt le poinct le plus important en cette matiere & ſans
lequel, ny eſtãt pas inſtruits comme il faut, nous ne ſçau¬
rions à quoy nous reſoudre dans les occurences qui ſe
peuuent preſenter.
R. I’aduouë que cette qu’eſtion eſt de grande conſe¬
quence & bien neceſſaire; Mais auſſi vous diray-je qu’elle
en enueloppe & enferme tat d’autres auec elle, que pour
luy donner tout le iour qu’elle demanderoit afin qu’il ny
reſtat rien à expliquer, il faudroit compoſer vn volume
de plus de trente feüilles. Neãmoins pour voſtre ſatisfa¬
ctionpreſente, enattendant peut eſtre que ie le faſſe plus
à loiſir, ie taſcheray de l’eſelaircir par quelques veritex
qe ie propoſeray ſans autre ordre que celuy auee lequei
elles ſe preſenteront à ma memoire. Premierement. Que
come diuers Royaumes peuuent eſtre regis par diuerſes
lLoi, ie ne traitte ces matieres que pour la France & pat
les regles ſoubs leſquelles les Fran çois doiuent eſtre re¬
B ij
s