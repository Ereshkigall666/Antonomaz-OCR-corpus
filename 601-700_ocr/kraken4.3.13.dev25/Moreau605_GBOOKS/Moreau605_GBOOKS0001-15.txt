6
que Renard’y pourroit bien perdre ſa vaiſſelle d’an
gent, & eux leurs oreilles. Onapprouua ce conſeil,
& ces Meſſieurs ſans plus tarder, ſe retirerent dou¬
cement chez eux, & partirent le lendemain, quel¬
ques-vns diſent le ſoir meſme pour la Cour, pour
leur faire ſçauoir, que quoy que les vinge- quatre
violons ne ſoient pas à̀ Paris, on ne laiſſe pas d’y
faire tres-bien dancer la courante qu’on appelle la
Mazarine.
 Monſieur de Beaufort alla coucher chez les¬
Preu-d’hommes, pour eſteindre dans le bain la no¬
ble chaleur que toute ſa vertu auoit eu peine de¬
oontenir a la preſence de ces ennemis. Toute la
auict trois Mareſchaux de France firent la pa¬
roü̈ille par Paris, crainte qu’il n’arriuaſt quelque
deſordre, & le lendemain le Preuoſt des Marchands
& quelques Eſcheuins furent chez Monſieur le
Chancelier, pour luy témoigner que les Bourgeois
ne faiſoient que ſerire de cela, que là où Monſieur
de Beaufort auroit de l’aduantage, il ne faut rien
craindre, mais qu’ils le prient de faire en ſorte qu’on
recommande bienà la Cour, de ne point eſueiller
cette groſſe beſte qui commence deſ-ja à s’aſſou¬
pir, en remonſtrant que le moyen de la gagner,
c’eſt de la careſſer, & uon pas la picquoter à tout
naoment.
EIN.