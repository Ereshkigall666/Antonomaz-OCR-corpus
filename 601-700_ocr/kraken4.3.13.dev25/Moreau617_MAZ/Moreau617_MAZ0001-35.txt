Ae
27
ques proches qu’ils ſoient; à moins qu’ils ne ſe tiennent
auſſi bien que les moindres ſubiets, dans l’ex acte obſer¬
uation de toutes les loix de leur Monarchie. Si la Mal¬
heureuſe Ilſabeau de Bauiere euſt ſurueſcu à la deſola¬
tion de l’Eſtat qu’elle cauſa par ſa haine, Charles le Vi¬
ctorieux ſon fils, proteſta qu’il euſt venge les intereſts
de la France en ſa perſonne, ou que du moins aà̀ tout
rompre, on n’eut iamais emporté ſur luy, pour ſa mere
propre, que la ſeule grace de ſa vie.
Ne reueillons pas le funeſte ſouuenir de ce quis’eſt
paſſé en la perſonne de Marie de Medicis, pendant le
regne de Louys le luſte. Tous ces exemples paſſés ne
nous conuainquent que trop, qu’vn ſouuerain en ma¬
tiere d’Eſtat doit fouler aux pieds toutes cesfoibleſſes
ſuportables en des affaires particulieres; & que l’attache¬
ment qu’il doit auoir pour tout ce qui concerne le bien
public, ne luy permet pas de ſe laiſſer attendrir par ces
fauſſes compaſſions, qui ſont les eſcueils les plus ordi¬
naires de la conſtance des peres ou des enfans.
Les Ephores de Sparte rauirent autrefois le ſceptre de
Lacedemone àvn Roy, quis’eſtoit laiſſé gagner par les
larmes de ſa mere, pour ne chaſtier point exemplaire¬
ment vn criminel manifeſtement conuaincu d’auoir
eſté d’intelligence auec les Thebains. Mais eſt il rien
de ſemblable à ce que l’hiſtoire de Hongrie nous rapor¬
te de Louys ſecond ſon Roy: lequel ayant apris par
quelques vns de ſes principaux Conſeillers d’Eſtat, que
la Reyne ſa mere braſſoit des deſſeins ſecrets auec le
Tranſiluain pour luy liurer quelques places imporran¬
tes dans la Hongrie; entreprit luy meſme du moins apa¬
remment de luy faire ſon procés: & pour eet effet ayant
!
l