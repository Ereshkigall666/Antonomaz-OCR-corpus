i1
ll verité mis ën mauuaiſe odeur das quelquẽs ſpritsMais
puis qu’ils ſont pacifiés nous deuons eſperer qu’ayant em¬
 ployé tant de puiſſance à nous nuire, il n’en aura pas moins
à nous proteger d’oreſnauant, nous en auons des aſſeuran¬
ces ſi certaines, que nous n’en deuons aucunement douter,
pourueu que ces libclles dont les Autheurs n’oſeroient pa¬
reſtre au iour, n’aigriſſent plus ſon courage generaux à nous
eſtre contraire; En effect cette licence effronté́e eſt cauſe
des plus grands mal-heurs, & comme vn prince qui cherit
l’honneur, aime ceux qui le louent. Il hayt dautant plus les
 ennemis de ſa gloire, & dés qu’il ſe ſent bleſſé le moins du
mondeen vne partie ſi ſenſible, Il n’eſpargne rien pour en
tirer la ſatisfaction.
Tout le reſte de ces eſcrits ſeditieux ne merite pas d’eſtre
refutez, pniſque leur titres ſont ſi ſales & ridicules, que i’au¬
rois honte de les eſcrire: Ceux qui les ont produit toutes¬
fois ne ſont pas moins coupables que les autres, & l’on peut
dire que ſi leur ouurage n’eſt pas ſi malicieux ny ſi ſubtil
que le defaut d’eſprit en eſt la ſeule cauſe, & qu’ils ont fait
de leur mieux en faiſant du pis qu’ils pounoient faire: Ie
n’employeray donc point de raiſons contre des choſes ſi
deſraiſonnables, & ie finis par cette conſequence que I’on
ne doit donner aucune eſtime d’eſprit à̀ des perſonnes qui
ne l’employent qu’à mal faire, & qu’vn ouurage pernicieux
fait iuger de la qualité de l’Autheur.
38
