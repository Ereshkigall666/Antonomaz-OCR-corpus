6
Elle l’épuiſoit tellement,
Qu’il n’y reſtoit pas dequoy faire
Ruby ſur l’ongle ſeulement
XI.
Combien me coûtoit en Hebrieu,
( Car des enfans c’eſt le langage
Combien me coûtoit, iuſte Dieu,
De plaintes ce cruel outrage!
Fruſtré de ma part du butin,
Il faiſoit le petit -lutin
Sur le giron de la carongne,
Qui quelquefois pour m’appaiſer
Donnoit à ſon petit yvrongne.
Sa bouteille vuide à baiſer.
 XII.
Bacchus propice à l’oriſon,
Que ie luy fis mon cher Alpheme,
La punit, & me fit raiſon
De ce trait de rigueur extréme
Pour vanger ſon petit valet,
Ce Dieu changea ce vin en lait
Vn certain iour de la ſemaine,
Et par vn prodige diuin
Des deux tetons de l’inhumaine
Fit pour moy deux ſources de vin.
XIII.
Tu ris, cher Alpheme, & doutant
Des auantures d’vn yvrongne,
Tu crois n’oüyr en m’écoutant,
Que des contes de la Cigongnes
Mais i’atteſte de ce deuin,
Qui dit que i’aymerois le vin,
Le myſterieux Aſtrolabe
Que ie ne veus, ainſi qu’vn veau,
Si ie te mens d’vne ſyllabe,
Boire deſormais que de l’eau.
XIV.
Voy donc Damon s’il t’eſt preſcrit,