4
De ceux à qui nbus le diront,
Et meſme à ceux qui le liront:
Car nos Autheurs  qui ne ſont beſtes;
Sont ſubjets à ces maux de teſtes.
C’eſt vn meſtiér de grand tracas
De compoſer tant de fatras,
De fadaiſes, de goguenettes,
De bagatelles, de ſornettes.
Il eſt vray qu’ils ſe vendent mieux
Que tous ces ouurages pieux
Qu’on imprime la Quarantaine,
Dont l’on ne vend qu’vn par ſepmaine.
Sans tous ces petits Rogatons;
Sans les Condez, & les Gaſtons;
Sans les Paſquils & Vaudeuilles;
Sans les eſcrits des plus habiles:
Sans Riuiere, & ſans Cardinal,
Nous allions bien ſouffrir du mal;
Sans le petit boſſu en poche,
Noſtre ruïne eſtoit bien proche;
Et ſans les riches Curieux
Ma femme euſt bien chié des yeux.
Les Libraires, la Librairie,
Les Imprimeurs, la Confrerie,
Les Releurs, & les Colporteurs
Euſſent ſouffert de grands malheurs.
En fin ſans ces petits ouurages,
Les demy-ceints, les pucellages,
Les bagues, & les beaux aours
Euſſent fait eſchauffer les fours:
-aaa.
 Ileuſt
