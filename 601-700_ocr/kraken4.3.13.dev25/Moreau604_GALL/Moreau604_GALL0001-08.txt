De ces Meſſieurs venus de Flandre
 Qui daignerent fort bien les prendre.
Non ſeulement les Mareſchaux,
Mais les Lieutenans Generaux
Perdirent argent & carroſſes, 
Et cheuaux qui n’eſtoient pas reſſes,
Comme fit Meſſer Broglio0
Le grand Amy de Iulio,
Dont meſme à ce que dit l’hiſtoire
Le grand amy de la victoire
CODE’ doit monter vn cheual
Qui doit repreſenter Bucephal,
Ainſi que CoE’ fait paroiſtre
Qu’il en repreſente le maiſtre.
Mais Muſe ce n’eſt pas le tout
Noſtre Meſſer Iule eſt à bout
Orleans la puiſſante Ville
Ne veut point luy donner azile,
Ce grand Duc qui porte ſon nom
Dont les ordres valent canon
Et qui fait plus d’vne parole
Que ne fera iamais le drole,
Inſpire à tous les habitans
La braueure des combattans,
Tous reſolus, quoy qu’il aduienne,
Malgré l’eſperance de Guyenne
De ne point chez eux receuoir
Ce que Paris ne veut point voir
B