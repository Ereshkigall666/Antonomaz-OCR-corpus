i5
Le premier Miniſtre de France
Dont le ſoin & la vigilance
Ne ſe peuuent aſſez loüer
l’entends alors qu’il faut joüer,
Mais quoy tandis que ie m’amuſe
Noſtre Tyran de Syracuſe
Tire vers le pays latin
Auecques ſon trelintintin,
Il s’en va faire ſon entrée
Dans vne Ville preparée
A dignement le receuoir;
Sur mon ame il fera beau voir
Le Cardinal, ce galant homme
Quand il entrera dedans Rome
A la mode des Triomphans,
Fort ſuiuy des petits enfans
Qui courront apres la merueille
De la ridicule bouteille.
Le ſieur Pietro Mazarini
Aura le plaiſir infiny
De voir ſa chere geniture
En cette honnorable poſture
Il ſçauoit bien que les François
Eſtant liberaux & courtois
Son fils ſans digne recompenſe
Ne pouuoit pas ſortir de France,
Et qu’il en portetoit aſſez
Pour mettre au mont des pots caſſee,
FIN.