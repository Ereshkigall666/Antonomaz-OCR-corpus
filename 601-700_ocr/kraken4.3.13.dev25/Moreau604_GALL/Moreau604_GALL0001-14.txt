1
Soit qu’auec vn triſte ſilonce
Il accepte la penitence,
Attachez moy bien gentiment
La Bouteille à ſon veſtement,
Et non pas au bout de ſa queuë
Commeaux Chiens qui courent en ruë.
Ce n’eſt pas qu’on l’eſtime en rien
Plus qu’on doit eſtimer vn chien,
C’eſt, Goujats, que de ſa brayette
Il ſort vne vertu ſecrette
Qui rend fauorables, & doux
Les jeunes gaŗons comme vous.
I’aurois peur que cette partie
Dont elle eſt ſi bien aſſortie,
Ne gagnat vos eſprits d’abord.
Et ne vous rendit ſon ſupport:
Il romproit bien-toſt en viſiere,
Et vous prendroit par le derriere¬
Si vous preniez par le deuant
Vn homme au meſtier ſi ſçauant
En Sicile, à Rome en Eſpagne
Il a fait le chien, & lacagne;
Ie m’en rapporte à Colonna
qui ſi ſouuent le talonna.
Attachez donc à la ceinture
De cette ſale creature,
Ou bien aux baſques du pourpoint,
Mais que ce ſoit ſi bien à point