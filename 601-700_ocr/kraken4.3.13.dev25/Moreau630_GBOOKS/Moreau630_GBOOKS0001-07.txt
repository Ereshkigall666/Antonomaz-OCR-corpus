du Prince de Morgues: mais ſur tout du Duc de Sauoye, du¬
quel il a pris la ville de Verſelles depuis quelques années, pour
couurir ſon Duché de Milan, quoy qu’il en ſoit, telle eſt l’o¬
 pinion de beaucoup de perſonnes, & plus entendus aux affai¬
res: mais le temps nous fera voir ce qu’il en arriuera aux vns
& aux autres.
Le plus grand mal eſt, que le Cardinal Mazarin, quoy
qu’il ait quantité de penſionnaires & de Partiſans en Italie &
ailleurs à nos deſpens, pour y conſeruer, y entretenir & execu¬
ter ſes pretentions & deſſeins: Il y a auſſi beaucoup d’enne¬
mis, qui ont recogneu ſes fourberies & ſes tromperies, notam¬
ment à Rome, à Genes & à Florence, qui comme meſcon¬
tens ont eſté aiſément gagnez & corrompus par l’Eſpagnol:
Et ceux qui reſtent du party de Mazarin, font aujourd’huy
paroiſtre quelque forme de deffiance qu’ils ont que la Fortu¬
ne, qui ioueëſes jeux en France contre luy, ne luy tourne tout
à fait le dos, & luy iouë vn mauuais tour. D’ailleurs les Ita¬
liens, pour la pluſpart, s’imaginent que le Mazarin n’a fait
prendre Portolongone par le Mareſchal de la Meilleraye ſur
l’Eſpagnol, que pour en faire vn lieu de retraite à ſes pirates &
eſcumeurs de Mer, qui piratoient, comme ils dilent, iournel¬
lement leurs Marchands, & qu’il a voulu acheprer du grand
Duc de Toſcane l’Iſle d’Elbe pour vn million, afin de tenir les
coſtes talie de ce coſté là en’bride & en deffiance, mais ce
Prince n’en a point voulu ſigner le contract apres auoir pen¬
ſé à la conſequence, qui eſt que la Toſcane auoit vn notable
intereſt de conſeruer cette lſle pour la ſeuretré de ſes coſtes, &
nourrir la paix auec ſes voiſins, qui par cette vente euſſent eſté
tres-mal auec luy: Auſſi l’Eſpagnol n’eut point entrepris le
deſſein de reprendre Piombino & Portolongone ſur nos
Franç̧ois, ſans l’aſſiſtance des Princes d’Italie qui y auoient
vn notable intereſt, & ont vn milllon de fois maudit Maza¬
rin, d’auoir voulu ainſi changer ces ports là, lieux de liberté́ &