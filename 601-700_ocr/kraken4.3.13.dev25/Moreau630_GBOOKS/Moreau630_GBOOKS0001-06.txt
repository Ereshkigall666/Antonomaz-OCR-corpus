
& qui ont leurs correſpondances en beaucoup d’endroicts, à
cauſe des affaires deſquelles ils ſe meſlent pour le public, en
doiuent ſçauoir du moins autant que d’autres: mais comme
en ce temps icy deffiant & en trouble, il y a danger d’eſcrire
par les Courriers ordinaires, quiſouuent ſont arreſtez, foüil¬
lez, & leurs lettres & pacquets ouuerts; ils ne les peuuent
mieux ſçauoir que par des enuoyez particuliers & par amis,
qui ont leurs gens dont ils ſe ſeruent à porter leurs dépeſches
& expeditions, & ſur tout en Italie, où la pluſpart des affaires
de Banque ſe font plus qu’en d’autres païs, noramment à Ro¬
me, aà̀ Veniſe, Genes, Milan, Florence & Luques, où ſont
leurs correſpondans. Et comme ils ont ſouuent à traiter en¬
ſemble, ils viennent & s’aſſemblent quelquefois chez nous,
où ils ſe trouuent en bonne Compagnie, qui apres auoir tra¬
uailleé, trait́ & confereé de leurs affaires particulieres, ils vien¬
nent aux generales, & s’enqueſtent les vns aux autres de ce
qu’ils ontappris, & qu’elles nouuelles ils ont de ces lieux là, ce
que l’on leur en eſerit: Ils diſoient y auoir apparence qu’au
nouueau Temps l’Italie ſe verroit troublée, d’autant que la
faction d’Eſpagne remuoit le Ciel & la Terre pour débau¬
cher les Princes, ſç̧auoir, le grand Duc de Toſcane, les Ducs
de Parme & de Modene, meſme la Ducheſſe de Sauoye &
les Genois, & les faire liguer auec elle contre la France, ie dis,
aux fins de chaſſer nos François d’Iralie, en leur oſtaeles vil.
les qu’ils y tiennenr, comme Cazal, Morgues, Trin & autres,
que ce qui donnoit le jeuà l’Eſpagnol, ainſi qu’il a fait de tout
temps, eſt de profiter du trouble ciuil qu’il voyoit naiſtre
en France, s’imaginant que le Roy ainſi empeſche, ne
pourroit pas entretenir des Armées en Italie, & ſecourir les
places qui ſe ſont données àſa Majeſté, & qu’ainſi les Garni¬
ſons eſtans foibles & mal payées, ne pourroient pas longue¬
ment ſubſiſter en icelles, & ſeroient contraints de les aban¬
donner aà̀ l’Ennemy, au grand preéjudice du Duc de Mantoü̈e,