dominoit ſur cet eſprit malin & cauteleux, par les factions
qu’il y entretenoit, & ſemble qu’il y euſt quelque eſpece de
ialouſie des exploicts du Duc de Guiſe, & que deuenant puiſ¬
ſant parmy ce peuple là, il ruinaſtſon deſſein. C’eſt pourquoy
afin d’empeſcher que ſa faction ne perdiſt ſon credit, il n’en¬
uoya ny renfort d’hommes, ny d’argent, ce qui fut le ſujet
pourquoy nos Franç̧ois ne pouuans pas s’entretenir parmy
vn peupleſoupcçonneux & meffiant, ſe virent de iour à autre
diminuer en nombe, en courage & en moyens de pouuoir
entretenir la guerre contre les Eſpagnols, qui ſe renforçoient
par les forces qu’ils leurs venoient de diuers lieux, & que la
pluſpart de la Nobleſſe Neapolitaine quirtoit le Duc de Gui¬
ſe, & retournoit ſe ioindre au Viceroy. Ce qui renforça tel¬
lement le party d’Eſpagne, & affoiblit celuy des Neapolitains
joints auec nos François, qu’en- vne iournée les deux partis
venans aux mains, la Fortune monſtra ſon inconſtance, car
nos François furent mal menez, & le Duc de Guiſe fait pri¬
ſonnier, conduit à̀ Cajette, & depuis en Eſpagne, où il eſt de¬
meureé iuſques à preſent, qui eſt le reſultat du beau deſſein de
 Mazarin, qui prend plaiſir à engager les Princes à la’guerre
pour les faire perir, & authoriſer ſa tyrannique ambition &
pretention parmy les grands & les peuples qu’il taſche à rui¬
ner.
Du depuis il fit mine de vouloir reparer l’affront que cet¬
te diſgrace auoit fait ſouffrir à nos François en cette guerre de
Naples, c’eſt qu’ayant ramaſſé quelques galeres, nauires &
gens de guerre, il en fit donner le commandement au Prince
Thomas pour retourner à Naples: mais ce Prince conſide¬
rant que Mazarin le voulant engager en cette guerre ſans for¬
ces baſtantes, & que de prime-abord les galeres du Viceroy
auoient chargé les ſiennes, ayma mieux ſe retirer de bonne
heure, que de ſe voir tomber a meſme peril que le Duc de
Guiſe, tel que Maaarin le deſiroit.