troiſieſme liure des Roys, &c. Vous auez parcouru la voſtre ſi
doucement que vous y auez trouué, ce qui ny fuſt iamais, c’eſt
ce troiſieme liure des Roys; Mais ie ne veux pas me ſeruir ſe¬
rieuſement contre vous de ces friuolles iencontres: ce liuie,
s’il vous plaiſt, payera pour Helie c’eſt vne faute de meſme na¬
ture, & ie ne veux pas triompher d’vne erreur de ſi peu de nom.
Il vaut mieux vous prendre dans les pieges où vous vous eſtes
jetté ſans conduite dans la ſuite de voſtre diſcous, & vous atta¬
quer ſur cette mer où vous vous eſtes mis au gré des vents, ſans
rimon, ſans voiles ny ſans pilotte. Ce troiſieſme Chapitre du
troiſieſme liure des Roys, Monſieur, eſt doncle meſme Cha¬
pitre du premier liure: & comme vous vous eſtes meſpris au
lieu, vous vous eſtes auſſi trompé dans le ſens des choſes que
vous y auez trouuées.. Roboam, de fait par vn iuſte iugement
de Dieu ſur la maiſon de Salomon, n’ayant point voulu oſter
au peuple des charges dont ils auoient demandé l’allegement,
vit rebeller contre luy vne grande partie de ſes ſubjets. Ce fut
at le iugement de Dieu, ie l’aduoüe, & neantmoins ie n’ad¬
uouë pas que ſes ſujets fiſſent rien de iuſte en ſe rebellant, & ie
ne craindray pas de preuuer ma prepoſion par les propres ter¬
mes des leurſouleuement: Quele part auons nous en Dauid, nous,
n’auons poiast d’heritage au fils d’Iſâ̈, Iſraël, retire toy en
res tates, & toy mantenant Dauid pouruoy à ta maſon, dirent¬
ils orgueilleuſement à leur Roy, comme s’il luy euſſent tepro¬
ché qu’il ne meritoit pas regner ſur eux, puis qu’il ne leur auoit¬
point donné les biens qu’ils auoient, & que Dauid meſmes n’e¬
ſtoit point celuy qui les auoit mis dans les poſſeſſions dont ils
iouiſſoient. Certes, leur fureur eſtoit bien viſible & bien ecla¬
1ãte de ne meſpriſer pasſeulemẽt leurRoy, mais de pouſſer leurs
outrages iuſques à Dauid, duquel la memoire leur deuoit eſtre
venerable iuſques au trepas. Il n’y a pas d’aparence d’attribuer
quelque raiſon à des diſcours violens, & l’on ne ſçauroit que
dfficilement execuſer des mouuemens ſi peu moderez. Auſſi
voyons nous dans Samuel que l’Eſcriture nomme Meſchant
garnement, vn certain Scebah qui pour faire ſouleuer le peu¬
ple cõtre Dauid vſa des meſmes termes, & ſonnant de la troim¬
pette fit aſſembler les Iſraëlites, & leur dit ces meſmes paroles.