lables, croyant meſme qu’il abandonneroit &
ſes confreres & ſes concitoyens. Mais ſa reſiſtan¬
ce ayant trompé tes eſperances tu te vis con¬
traint de remettre tousles Offrciers en pleine li¬
berté, & comme ſi le Ciel euſt deffait au meſme
inſtant toutes nos cheſnes par vn coupde mira¬
cle, il rompit la captiuité de Monſieur le Du
de Beau fort qui nous doit rendre tous affran¬
chis de ta tyrannie. Tout cela malheureux te de¬
uoit apprendre ques’eſtoitDieu qui combattoit
pour nous, qui ſe ſeruoit du meſme bras dont il
a accouftumé d’abatre les tyrans, & de chaſſer
les vſurpareurs de l’anuthorité Souueraine. Mais
au lieu de te repentir de tant de crimes, tu
les voulus continuer & ſignaler par la plushorri¬
ble trahiſon qui aye jamais eſteé penſée, tu tere¬
ſolus d’attaquer la premiere compagnie du
oyaume, mais comme tu apprehendois qu’vne
emotion populaire empeſchaſt l’execution de
cet aetentat, tu te reſolus d’amuſer le peuple par
vn action de grace que toute la France deuoit à
Dieu de nos victoires, où tu oſas leuer tes mains
impies au Ciel, lors que tu ſongeois à̀ faire met¬
tre les mains ſur les Iuges qui ſont les viuantes
images de Dieu enterre, & que l’Eſcriture ſain¬
cte nomme Dleux. Mais ce crime ne fut pas ſi
toſt commis qu’il fut vengé par le peuple, par vn
coup qui partoit du meſme lieu que le prece¬