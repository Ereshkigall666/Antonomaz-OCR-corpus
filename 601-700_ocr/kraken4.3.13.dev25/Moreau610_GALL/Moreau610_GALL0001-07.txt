 4
Et tu eſt ſi fort engrauée
Et dans mon cœur & ma penſée,
Que ie ne ſçaurois ſans mourir
Paſſer vn iour ſans te ſeruir,
C’eſt pourquoy ce iour pour certain,
Ie te viens prier d’vn feſtin,
Que ie veux faire Dimanche
Où il y aura nappe blanche,
Lapins, Perdrix, & gros Chapons,
Ceruelas, Andoitille, & Iambons.
Connins, Faizans & Sauciſſes,
Paſtez couuerts, & à l’eſpices,
Roſty, Boüilly, traiſné aux cendres,
Plats plains, où ny aura qu’à prendre;
Bref on ny manquera point,
de vin, de viande, ny de pain,
Pourueu que ta nobole preſence
Soit à ceſte reioüiſſance.
La Foire Saint Germain reſpond:
Honneur & merueille du temps,
Mes eſpris rauis & contens,
N’ontiamais eſté de la ſorte,
Comme quand i’ay veu à ma porte:
Vous, mon cher amy Mardy-Gras,
Ha! que de ioye, que de ſoulas,
Viennent ſaiſir ma perſonne,