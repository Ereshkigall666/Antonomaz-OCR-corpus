12
Et le Cardinal Montalto,
Le premier Legat du ſainct Pere,
Qui pour luy preſet luy doit faire,
De la Roſe d’or, & de poids,
Et le dernier ſage & courtois,
Et qui de bien parler ſe picque,
De la part du Roy Catholique,
Pour luy faire le compliment,
Et la conduire ſagement,
Iuſques aux Royaume d’Eſpagne,
Se ſont tous deux mis en Campagne.
Ces ſuperbes preparatifs,
Ont cauſé des ſoings exceſſifs,
A tous les Eſpagnols Miniſtres,
Iuſqu’aux pedans & iuſqu’aux cuiſtres:
Ce ſont-là dit-ON les raiſons,
pourquoy dedans les garniſons,
Ces grands Capitans Matamores,
Se tiennent à couuert encores,
Sans auoir fait aucuns explois,
Bien que nos Regimens François,
Ont par vne action bien rare,
Paſſe repaſſé le Tanare,
Et taſché de les exciter,
A ſe ioindre & ſe bien frotrer,
C’eſt trop reſter ſur ce Chapitre,
Examinons quelqu’autre tiltre.
ON nous eſcrit ie ne ſçay qui,
Que Dom Giacomo de Franchy,
Nouueau Doge Eſleu dedans Gennes,
Au milieu des Cours Souueraines,
Fut couronné. le bon Seigneur,
Receut de bon gré cét honneur;
Et fit dit-ON quelques largeſſes,
Et beaucoup de belles promeſſes.
 oere lnue le e de ne ondonun¬
A Ca¬
