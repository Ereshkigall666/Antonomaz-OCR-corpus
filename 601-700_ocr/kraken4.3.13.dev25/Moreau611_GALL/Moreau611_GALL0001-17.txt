- ¬¬ a- -¬ ¬¬ r¬
14
Les menace de playe & boſſe,
Et de iour en iour ſe fait fort,
Middlcton leur General par ſort,
Ne leur permet pas poires molles,
Et ioindra l’effect aux parolles.
Milord Brandfort depuis vn iour,
Eſt de Storolar de retour,
Vers le Roy de la Grand’Bretagne,
Auec huict pieces de campagne,
Deux de batterie, mouſquets,
Pertuiſanes & piſtolets,
Que ſa Majeſté de Sue de,
Dont il auoit imploré l’aide,
Luy donne auec nombre de gens,
A choiſir dans ſes Regimens.
Meſſieurs les Eſtats de Hollande,
Ayant pour aller en Irlande,
Fourny des vaiſſeaux de combat,
ON dit que le Roy fait eſtat,
De s’embarquer cette ſemaine,
Ou tout au plus tart la prochaine:
En Eſpagne auſſi ſa grandeur,
Depeſche double Ambaſſadeur,
Par vn ordre extraordinaire,
ON ſçait aſſez pourquoy c’eſt faire,
Et qu’il veut mettre à la raiſon,
Les ennemis de ſa maiſon.
Le Prince Robert d’vn grand zele,
Combat cette race infidelle,
Etpour vn coup qu’il reçoit d’eûx,
Il ſçait bien leur en rendre deux,
Auec ſes grands vaiſſeaux de guerre,
Dont il obſede l’Angleterre,
L’Archi- duc depuis quelque temps,
N’ayme plus à courir les champs,
Et ſe diuertir dans Bruxelles,
ON nous en a dit des nouuelles,