
4
Ainſi venu de courtoiſie,
3
Ie me mets dans la fantaiſie
Que ie ſuis plus heureux qu’vn Roy,
Mais le ſujet qui m’importune
Me fait ſouhaitter la fortune
e ceux qui ſont mieux que moy.
De deux Torchons, ou Seruiettes,
Fut mis le couuert ſans aſſiottes,
Vn vieux Rechault eſtropié,
La Salliere d’vn brin de Cruche
Tire du threſor de la Truche,
Vn Verre qui n’a point de piéd.
Fin plat de terre fort antique
Sont les vaiſſeaux plus magnifiques
Monſtrant l’opulance du lieu,
Dans vn pot caſſé la mouſtarde,
De l’eſpice ſur vne carte,
Le pot au’ vin-tout au milieu.
Le feſtin n’eſtoit pas de viande
Trop delicate ny friande,
C’eſtoit de teſte de mouton,
Des pieds de bœu, & force trippes.,
Tant roſties, fricaſſées que frittes,
Faites à la ſauce du Breton.
Mon appetit me ſollicite,
Et d’autre part il ſe deſpite
Voulant, & ne pouuant manger;
Car autant l’extreme froidure,
Que la ſalleté & l’ordure
De la table me font ranger.
Deux viellards ſemblant venerables
Tenant les places honorables,
S’il y en a quelqu’vne icy,
Ne me parlent que du commerce
Qui s’y traficque & s’y exerce,
Affin que ie le ſçache auſſi.
 Quators