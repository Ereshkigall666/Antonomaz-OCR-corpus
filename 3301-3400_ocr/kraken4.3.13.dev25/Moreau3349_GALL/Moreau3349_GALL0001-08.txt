Quatorze ou quinze eſtoit le nombre,
Dont l’vn pour le tout doibt reſpondre,
L’on me conuie a ce banquet,
L’on boit, l’on mange, on ſe contente
Malgré l’affliction preſente,
Puis l’on me donne le bouquet.
L’vn eſt Preuoſt, l’autre gouuerne
Ou la Chappelle, ou la Tauerne,
Ce qui les maintient les plus forts,
Gracieux comme des eſpines
Ne viuent que de ces rapines
Bien mieux qu’ils ne feroient dehors.
Il faut, dſent ils, pour la chambre
Trente cinqſols quand on y entre;
Et puis cinnſols au Chapellain,
Et cinſolz  la Chambriere,
Puis parler à Ia Tauerniere
Pour nous traicter à ventre plain.
Ou à faute d’y ſatisfaire
Promptement ceſſe tour affaire,
L’on vous denonce & fait ſçauoir,
Que quand vous ſeriez vn Monarque
L’on ſaiſit manteau ou caſaque,
Faute de payer ce deuoir.
 Se voir parmy cette canaille
Sans auoir ny denier ny maille,
Songe quel roolle l’on peut ioüer,
I’yperds le ſens, l’eſprit ſe trouble,
Et mon deplaiſir ſe redouble
Songeant à quel ſainct me vouer.
Penſif ainſi que ie puis eſtre
Ie m’approche de la feneſtre
D’ou ie vois vn nombre de gens
Ne parlant que de plaideries, el
De larcin, de friponneries,
Et de Pteuoſt & de Sergens., 
