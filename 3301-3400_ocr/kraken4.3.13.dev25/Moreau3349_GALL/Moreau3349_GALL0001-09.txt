 6
 L’vn accuſe la tyrannie
Dont ſa partie le manie,
 L’autre gemiſt que ſans raiſon
Son bien s’en porte à la Iuſtice,;
Et l’autre blaſme l’iniuſtice
Des officiers de la priſon.
Fuſſiez vous Mareſchal de France,
Ou Sur-Intendant des finances,
Dez que vous eſtes arreſté,
Vous dependez de la puiſſance,
Dvn Guichetier dont l’arogance
Vous faict ſuiure ſa volonté.
L’on vous met ſelon voſtre faute,
Dans vn cachot ou chambre haute,
Dans Beauuais, le Cheſne, ou l’Eſcu,
Où dans tous ces lieux voſtre bourſe
Doit mieux gouuerner voſtre bouche,
Qu’au paſſé n’auez pas veſcu.
Mais le pis eſt que l’Innocence
Eſt traittée ſans difference
Du mal viuant, & par ainſi
Mainte houneſte & bonne famille
Eſt miſerable par la ville
Pendant que le Chef eſt icy.
Encor la peur de la Iuſtice
Qui menace icy du ſupplice
N’y eſt que comme vn nombre vain,
Dans la plus part de ſes Canailles,
Qui faiſant auiourd’huy gogaille
Sont pendus dés le lendemain.
Car la Charite outragée
Se plaint de ce veoir partagée
A quatre pour vn ſol depain,
Qui n’eſtant d’ailleurs ſouſtenuë
Ou plus ſainctement maintenü
Elle s’en va mourant de fain.