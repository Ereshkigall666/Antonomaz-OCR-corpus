participans; qu’il s’engagea d’eſtre à la Cour le ſolliciteur
de leurs intereſts, le protecteur de leurs perſonnes, & ou
tous ceux qui s’eſtoient declarez de ſon party, & qu’enfin
il leur promit de leur donner en toutes rencontres des teſ¬
moignages du reſſentiment qu’il auoit de leurs bonnes vo¬
lontz.
Cependant l’impoſteur qui reproche à̀ Monſieur le
Prince d’auoir abandonné tous ceux qui s’eſtoient offerts à
ſon Alteſſe contre le Mzarin, ne ſe contente pas de l’ac¬
cuſer d’vne ingratitude de laquelle il n’eſt point capable,
il veut faire croire que par vne laſch:té́ horrible il a maicieuſe¬
ment accusé́ les vns d’auoir voulu reuolter la Vidle, & les autres
d’auoir entrepris ſur ſa perſonne. C’eſt vn grand mal-heur à
Monſieur le Prince de s’eſtre laiſſé ſurprendre par les faux
bruits qui couroient dans Paris l’onzieſme du mois de De¬
cembre dernier; il a tort de s’eſtre imaginé que le Mar¬
quis de la Boulaye auoit eu deſſein de faire prendre les ar¬
mes à la Bourgeoiſie, & d’exciter vne ſedition dans la Ca¬
pitale ville du Royaume. Ce n’eſtoit que ſon phantoſme
qui ſe promenoit dans les ruës, qui haranguoit le peuple
dans le Palais, & qui ſe faiſoit ſuiure par vn grand nombre
de canaille armée. Le Cardinal, ce grand Miniſtte, ne ſe
laiſſe pas ſi facilement tromper par de ſemblables illuſions;
il ne ſe laiſſe pas aller aux faux raports de ceux qui veulent
rendre mauuais office au Marquis de la Boulaye, &
pour faire voir qu’il n’adiouſte aucune foy à ces impoſtures,
il luy donna la ſuruiuance de la charge de ſon beaupere;
nous auions creu iuſques icy qu’on auoit voulu atrenter à la
perſonne d’vn Officier du Roy, parce qu’il ſollicitoit auec
 chaleur les intereſts du public; nous auions creu iuſques
icy que pour faire vne reparation exemplaire à Monſieur
de Beaufort & à Monſieur le Coadiuteur on feroit rigou¬
reuſement punir les faux teſmoins, qui par des depoſitions
injurieuſes, & par des calomnies eſpouuantables auoient
fait vnſi grand outrage à la reputation d’vn ſi grand Prince.