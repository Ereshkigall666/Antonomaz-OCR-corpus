Remonſtrance faite au Roy
16
meurer tres-ſatisfait. Mais, SIRE, toute l’Egliſe
de France eſtant intereſſée en ſon injure, d’vne fa¬
çon tres-ſenſible & tres-importante, elle ne croit
pas ſe deuoir contenter de cette reparation parti¬
culiere. Elle vient en demander vne à voſtre Ma¬
jeſté, qui leue la tache dont elle eſt flétrie, & qui
remediant au paſſé, empeſche encore qu’à l’auenir,
vne entrepriſe, ou, pour me ſeruir du terme de votre
Majeſté, vn attentat inoüy, ne paſſe pour vn tiltre
legitime, ou pourvn bon exemple. Ie ne veux point
en ce lieu, alleguer les Oracles des ſaints Conciles,
qui ont tous ſi vniformément reglé la façon de ju¬
ger les Eueſques. Ie ne veux point parler des Chil¬
perics, des Childeberts, de Charles le Chauue, &
des autres Roys vos predeceſſeurs, qui ont dénon¬
cé dans les Synodes, des Prelats criminels de leze¬
Majeſté, pour leur faire faire leur procés. Ie m’ab
ſtiens meſme de vout repreſenter la conduite que
tint le feu Roy voſtre pere, dont la memoire ſera
ſainte tant qu’il y aura des autels; quand il fut que¬
ſtion de juger quelques Eueſques du Languedoc.
Ie me contente du dernier Oracle de voſtre bou¬
che, de l’Arreſt de voſtre Conſeil, qui appelle ce¬
luy du Parlement de Tholoſe, vn attentat, & par
lequel vous ordonnez qu’il ſera tiré des Regiſtres,
auec défenſe d’vſer de ſemblable procedure à̀ l’aue¬
nir, à peine de deſobeiſſance; & pour ceux qui met¬
tront tels decrets à execution, de punition exem¬
plaire.
Cét arreſt ſe peut nommer vn foudre, formé non
pas