d’vn gouuernement tyrannique, & l’auerſion qu’il auoit
contre vn mauuais Miniſtfe, en le declarant incapable de
l’employ qu’il ſe donnoit, & le banniſſant de ſon Royaume
comme l’ennemy de ſon peuple, & le fleau de ſes ſujets.
Le Parlement de Paris qui ne ſçait abandonner la con¬
ſeruation de l’Eſtat qu’il tient en depoſt, & ne laissant rien
d’impuny dedans les crimes publics, ſecondant les inten¬
tions de ſon Souuerain, & voulant remedier aux plaintes
de tant de millions d’oppreſſez, a donne quantité d’Arreſts
pour eſloigner vn mal eſtranger qui ne peut qu’empeſter
& corrompre la France, tant qu’elle ſouffrira que ce que
l’Eſpagne a de plus honteux & de plus infame, s’eſleue icy
deſſus le throſne de nos Souuerains, & qu’il face litiere
des Princes du Sang, en violant tout ce qu’il y a de plus
ſaint et de plus ſacre dedans le lict de Iustice de noſtre
jeune Monarque, & les Loix fondamentales de cét Eſttat.
Cet auguſte & inesbranlable Senat voyant que le plus
conuaincu de tous ſes criminels ſe croyoit aſſez innocent,
pourueu qu’il pût empeſcher l’exccution des Arreſts qu’il
auoit ſi iuſtement & ſi juridiquement prononcé contre luy;
A eſte contraint de mettre ſa teſte à prix, & de promettre
cinquante mille eſcus à celuy qui ſauuera cent millions d’or
à la France, en deſtruiſant le voleur qui la met en proye,
& tous ceux qui l’habitent dedans la misere & la pauureté
ouù ils ſont aujourd’huy reduits, par le nombre infiny de
nnn oOl