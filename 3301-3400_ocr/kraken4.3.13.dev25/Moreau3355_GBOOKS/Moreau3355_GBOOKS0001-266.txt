ainſi qu’il l’appelle, et meſme d’vser de termes, à l’endroit
de la ſacrée personne du Roy, qui ne ſe peuuent excuſer,
& qui eſtans expliquez auec rigueur, pourroient paſſer pour
vn crime, et dans la plus douce interpretation ne peuuent
eſtre tolerez que ſur l’impertinence de celuy qui les auance.
C’eſt à quoy ceux qui liront ſon Apologie, ſont ſuppliez de
ne ſaire point de reflexion; & de ne croire pas que les
veritables Seruiteurs du Duc de Longueville, ayent aucune
part dans vn eſcrit ſi peu judicieux. Et c’eſt ce qui m’a
obligé de prendre la plume, non pour cenſurer les fautes
d’vn liure; qu’il faudroit effacer preſque par tout, pour l’en
purger; Mais pour ne laiſſer pas cette impreſſion au public,
qu’vn Prince, qui n’a iamais offencé de paroles cux mes¬
mes qui l’ont perſecuté, fuſt capable d’aduoüer ce que con¬
tient vn libelle qui porte ſon nom, & qui au lieu de luy
acquerir des ſeruiteurs, luy feroit perdre ceux qui ont infi¬
niment plus d’afſection pour luy, que cet indiſcret Apolo¬
giſte. Il n’eſt iamais ſorty vne parole de la bouche du Duc
de Longueville, que pleine de respect, d’honneur, & de
ſoubmiſſion, enuers leurs Majeſtez, il n’auroit garde de
traicter iniurieuſement le Conseil, ayant l’honneur d’en
eſtre vn des membres principaux, choiſy par le feu Roy
pour y tenir vne place eminente. Toutes les perſonnes qui
ſont notées dans cet eſcrit luy ſont amies, comme il eſtime,
& s’il auoit à ſe plaindre d’eux, ce ne ſeroit pas par vne
voix ſi foible. Monfieur de Matignon a l’honneur de luy
eſtre parent, & Monſieur de Beuueron ſon allié, tous deux
ſont proſeſſion ouuerte d’eſtre ſes ſeruiteurs. Le dernier a