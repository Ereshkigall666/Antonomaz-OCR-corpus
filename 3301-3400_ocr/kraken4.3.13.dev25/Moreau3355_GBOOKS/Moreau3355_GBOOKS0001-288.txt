homme à la verité, & actif dans les occaſions de la guerre,
mais d’vne humeur vn peu rude & altiere) redoublerent
leur afſetion enuers le Duc de Longueville, qui euſt pû
tirer à ſoy vne bonne partie de l’armée de Suede, s’il l’euſt
voulu. A quoi i’adiouſteray, ce qui ne ſe pratique plus,
qu’ayant eſté dix mois ſans receuoir aucun argent de France,
il deſpenſa quatre cents mille eſcus, tirez de ſa ſouueraineté
de Neuchaſtel; Ce qu’il faiſoit auec ioye d’auoir occaſion
de ſeruir vtilement ſon Roy & ſa patrie.
La recheute dans vne grande maladie, ayant obligé ce
Prince, de reuenir en France; il mit vn ſi bon ordre parmy
les troupes Alemandes, leur donnant eſperance de ſon
retour, & laiſſant ſon equipage parmy eux, que la Bataille
de empen, où le braue Guebriant acquit tant d’honneur,
& le baſton de Mareſchal de France, en fut vne heureuſe
ſuite. Il arriua chez luy bien auant dans l’année 1641.
L’année suiuante, le Duc de Bouillon General de l’armée
du Roy en Italie, ayant eſté arreſté dans Cafal, le Duc de 164a.
Longueville fut envoyé pour y commander. Il paſſa les
Monts au mois d’Aouſt, & marchant auſſi-toſt aux enne¬
mis, dans le temps qu’vn autre euſt employeé à prendre le
ſrais, aà cauſe des exceſſives chaleurs, il fit le ſiege de Nice
de la Paille, qu’il emporta en dix iours. De là, s’eſtant
acheminé pour ioindre le Prince Thomas, qui auoit pris
Creſſantin en meſme temps, les pluyes ſuruenuẽs, leur
ſirent perdre l’occaſion d’entreprendre ſur Nouare. L’armée
demeura cinq ou ſix iours dans Azigliano, prés Verceil,
pour ſaire Monſtre. D’ou, afin de ne perdre pas le peu de