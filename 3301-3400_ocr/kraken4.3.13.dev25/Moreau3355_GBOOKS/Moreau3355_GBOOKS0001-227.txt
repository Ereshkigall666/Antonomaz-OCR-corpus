54
cieuſes, les peut tirer. En efſet les Eſpagnols qui se ren¬
doyent à toutes les conditions qu’on leur vouloit impoſer,
nous veulent maintenant donner la loy, & ils voyent à pre¬
ſent dans les plus belles de nos Prouinces, le feu que nous
auions allumeé dans les leurs. Nous ne conqueſtons plus
chez eux, ils conqueſtent chez nous. D’ailleurs Pennaranda
traita le Mazarin de Faquin pendant que noſtre armeée par
vne deſerence injurieuſe à̀ la Reyne encor plus qu’à la Cou¬
ronne, rendoit à ce ridicule Gcncraliſſime les honneurs
qu’on ne doit rendre qu’à la perſonne du Souuerain; &
Lionne qui vouluſt renoüer à Cambray en euſt pour reſ¬
ponce que les Grands d’Eſpagne ne ſe commettoyent pas
auec de petits Commis. Enfin les Plenipotentiaires eſtans
retirez la Paix eſt deſeſperee, & Madrit eſpere plus de la
ſuite des troubles de Paris, qui ne ceſſeront iamais que les
fourbes ne ceſſent d’eſtre, que du gain de trente Batailles.
Il eſt vray que nous eſperons qu’vne Princeſſe qui auec
noſtre Duc taſchoit d’aduancer ſi puiſſamment le Trait de
Munſter l’acheuera dans la France, & nous donnera par
l’effort des armes vne Paix que les Fauorits n’accepteroyent
iamais autrement. Ce remede eſt violent, mais l’Eſtat eſt
fort malade, & quand vn Conſcil eſt inſenſible pour le
guerir, il ſaut ſans luy en demander la permiſſion y appliquer
le ſer et le ſeu. Elle ne combat pas pour les Eſpagnols,
mais pour les François, & ne ſonge pas à̀ rendre ces deux
Nations irreconciliables, mais à les reconcilier par vne paix
fondée ſur la parole des Princes qu’il ſaut deliurer pour cela,
& non pas ſur la ſourberie des Miniſtres qu’il faut punir