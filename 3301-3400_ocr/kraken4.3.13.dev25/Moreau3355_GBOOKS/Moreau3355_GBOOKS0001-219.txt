XC.
Le Traité de
Munſter euſt
eſté le plus glo¬
rieux de tous
ceux de la Mo.¬
narchie.
46
qu’elle auoit autrefois ſous les Charlemagnes: & voyant
des Prouinces de toutes langues de nouueau ſujettes aux
Fleurs de Lys.
Par les autres Traitez, elle auoit eſté occupée à rendre
pluſtoſt qu’à gagner, à repouſſer les ennemis pluſtoſt qu’a
pouſſer ſes conqueſtes, à̀ pacifier les troubles ciuils, au lieu
de s’aduancer dans les pays eſtrangers. Elle auoit traitté
auec les Goths, mais c’eſtoit pour eſtablir la Monarchie dans Paulmil,
Prorapius. Hiſ
les Gaules. Elle auoit negotié auec les Lombards, mais le is i e.
S. Siege auoit ecu tout l’auantage de nos Paix comme de nos mandis, .
guerres. Elle s’eſtoit adiuſtée auec les Normands, mais ce ſuſt
en leur cedant la meilleure de ſes Prouinces. Ses Traitez
ſaits auec les Allemands, luy auoyent conſerué la Monarchie,
mais luy auoyent oſté l’Empire. La Paix concluẽ auec les
Anglois eſtoit comme ſorcée ou honteuſe; & au bout elle
ne nous donnoit que ce qu’ils auoiẽt pris ſur nous. Les
Eſpagnols & les Italiens plus fins que les autres peuples ſe
joüoyent de nos Agents François dans les negotiations, &
nous obligcant à garder noſtre parole pour leurs auantages,
ils violoyent impunément laà leur pour nous ſaire perdre les
noſtres. D’ailleurs le Mareſchal de Montluc ſe plaint auec Dans ſes Com¬
eaires.
raiſon de ce que pour r’auoir vn homme priué nous auions
rendu quatre cens places, & dit qu’il n’auroit iamais tiré
l’eſpée s’il eut crû qu’un peu d’ancre eut effacé tous les
traits de nos triomphes. Quelle ſoibleſſe n’a t’on point re¬
marquée dans les ajuſtemẽts faits auec les Religionnaires
& les Ligueurs, quand vn Roy qui s’eſtoit oblige par vn
ſerment ſolennel à ruiner les Heretiques les conſeruoit,