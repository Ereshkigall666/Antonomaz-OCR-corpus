l’apprehenſion que ſon credit & ſon courage dõnoit au party
qu’il ne ſuiuoit pas. Mais apres auoir rendu graces au Roy,
il a teſmoigné qu’il ne vouloit receuoir de biens que d’vn
Prince qui auoit eu tant de paſſion pour l’intereſt de ſa
Majeſteé, & que le malheur qui reſroidiſſoit les autres crea¬
tures de la Maiſon de Longueville ne faiſoit que reêchauffer
ſon affection. Et comme les Miniſtres ne pouuant le gaigner
voulurent le perdre; il ne fit point de difficulté de ſacrifier
ſa vie à ſon Maiſtre priſonnier, apres auoir depenſé pour lui
des ſommes immenſes, & abandonne ſes biens, ſa famille,
& les intereſts qui ſont les plus chers aux hommes. Dans ce
genereux deſſein il conſerua les terres de la Maiſon de Lon¬
gueville, qu’on eut ruineces ſans vn puiſſant Deffenſeur,
rompit tous les deſſcins qu’on auoit formez côtre ſa perſonne
auſſi bien que contre le ſeruice de Monſieur le Duc de Lon¬
ueville, & perſiſta touſiours dans le bon party, quoy qu’il
ſe viſt abandonné de ceux qui eſtoient les plus obligez à̀ le
maintenir. Enfin ayant franchy tous les perils que toute
autre prudence & toute autre valeur que la ſienne n’eut ſçeu
euiter, il fit voir à Mourond que ſa moderation eſtoit égalle
à ſa conduite & à ſon courage. En ffcct bien que ſa charge
de Mareſchal de Camp, ſon experience au fſaict de la guerre,
& la conſiance que les Princes prenoient en ſa perſonne &
en ſa conduite puſſent luy donner la mcilleure part au Gou¬
uernemẽt; ncantmoins il proteſta qu’il n’y eſtoit pas venu
pour commander, mais pour ſeruir en ce rencontre en
qualite de ſimple ſoldat, & parut d’autant plus digne de
donner les ordres qu’il ne vouloit qu’obeyr. Auſi tout le