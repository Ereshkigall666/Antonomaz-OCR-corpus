Pleſſis-Bellieére Mareſchal de camp, dont la fidelité & la va¬
leur ſont aſſez connuës. Auſſi fut-il receu de ces habitãs avec
des acclamations de joye, qui teſmoigneérent combien il leur
eſtoit agreable, & ſut ſuivi de ſix chariots également chargez
de poudre & de meſche & de plomb, la Ducheſſe de Lon¬
gueville ayant fait acheter ſous main lors de ſon arrivé́e
toutes les munitions qui eſtoyent lors dans la ville.
Les troupes du Roy conduites par le Comte d’Harcourt,
auſſi toſt que le Pont de l’Arche fut rendu, allerent coucher
à Andclis & ce iour-la 8, à̀ Cailly qui eſt ſur le chemin de
Rouen à ladite ville de Dieppe: de ſorte qu’elles devoient
arriver le lendemain à la veuë de la place & les Mareſchaux
des logis du Roy en partirent le meſme iour 8, pour aller à
Baqueville, auſſi ſur le chemin de Dieppe.
Cependant & afin de ne vous point trop interrompre
l’ordre des tëps, le ſieur de Saintot Maiſtre des ceremonies
mit 8o Suiſſes du regiment des Gardcs dans le chaſteau de
Rouen, dit le vieil Palais, pour d’autant plus s’aſſeurer de
la place.
On destitua par l’ordre du Roy toutes les creatures & per¬
ſonnes afſectionnées & dependantes du Duc de Longue¬
ville: Aſſavoir le ſieur de Fontaine le Pin Major de la ville
qui eſtoit ſon Lieutenant dans le vieil Palais & qui tiroit
penſion de luy: vn Conſeiller du Parlement de Rouen qui
ſe diſoit à luy: On a oſté à vn autre Conſciller ſon confi¬
dent vne porte fſortifiée, dont la garde a eſté renduë à̀ la
ville ſous la charge d’vn Eſcheuin, comme par le paſſ. On
a fait le meſme du fort qui eſt au bout du pont, que ce Duc