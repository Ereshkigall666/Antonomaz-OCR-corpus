45
LXxXvII1. Auſſi ay-ie dit que la Paix n’eſtoit pas ſeulement ne¬
La Paix eſtoi
auſſi auãta¬
geuſe que ne¬
ceſſaire.
LXXXIX.
Nous ga¬
gnions plus au
Conſeil qu’aux
combats.
ceſſaire à̀ la France, mais encore qu’elle luy eſtoit tres
auantageuſe. En premier lieu la France pouuoit ſe vanter Vide de Carlos V.
il MalueZi.
qu’en ſa faueur la Politique ordinaire ſe renuerſoit, & que
ces Eſpagnols qui ſe vantoyent que leurs Roys ſont mortels,
mais que leur conduite eſt éternelle, & qu’ils auoyent
touſiours gagné ſur nous dans le Cabinet ce qu’ils auoient
perdu à la campagne; bref qu’vn trait de plume les auoit
ſait r’acquitter des pertes que nos Eſpces leur auoient ſait
ſouffrir; trouuoyent à ce coup que nous ne ſçauions pas
moins agir dans le Conſeil que dans le combat, & qu’ils ne
deuoyent pas moins craindre nos Traitez que nos Victoires.
Auſſi certes n’auoyent-ils pas veu dans les Negotiations,
vn Prince de la valeur, de la prudence, & de l’adroitte
fidelité de Monſieur le Duc de Longueville, qui eſtant iſſu
de la Maiſon royale, eſtoit hautement intereſſé à̀ en con¬
ſeruer les droicts; qui aymãt paſſionnement la France,
comme il eſtoit paſſionnement aymé des Franç̧ois, portoit
egalement l’intereſt du Roy & du bien publie, & qui ayant
fait vne partie des plus belles conqueſtes de la Monarchie,
ſe ſentoit noblement engagé d’honneur à les maintenir.
Outre cela l’on peut dire que tant de Traitez qui s’eſtoient
faits depuis l’eſtabliſſement de cet Eſtat; il ne s’en eſtoit
iamais veu de ſi glorieux, ny de ſi vtile pour la France
qu’euſt eſté celuy de Munſter. Car outre qu’elle donnoit
par là vne heureuſe Paix, non ſeulement à vne Prouince,
mais à toute l’Europe qui ſe trouuoit engagee dans la
guerre, elle en receuoit encore les principaux fruicts de¬
meurant en poſſeſſion d’vn eſtat plus fleuriſſant que celuy