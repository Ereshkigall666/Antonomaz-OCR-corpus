qui arriua au meſme lieu huit iours apres, ſe ſeruit de la
nuict, pour cacher la diſproportion & l’inegalite du Miniſtre
d’Eſpagne, auec celuy de la France.
Le bruit a eſté en divers lieux, que la qualité d’Alteſſe,
que le Duc de Longueville pretendoit, auoit caufé quelque
difficulté à ce commencement. Ie veux inſtruire ſur cela,
ceux qui n’en ſçauent pas la verité. Quand ce Prince paſſa
en Alemagne, pour y commander l’armée, en la place
du feu Duc de Veymar, il trouua les Colonels accouſtumez
à traicter leur General d’Alteſſe, ſans ce tiltre, vn Prince
François, n’eut pas eſté assez reſpecté, parmy les gens de
guerre, ſur tout de cette nation, qui s’arreſte fſort aux quali¬
tez. Ce fut la raiſon qui fit prendre au Duc de Longueville,
celle d’Alteſſe, peu ordinaire en France. Les Generaux de
Suede, & tous les Princes Alemans, qui eurent en ce
temps la, quelque choſe à traicter auec luy, luy donnerent
ce tiltre ſans aucune diffieulté: Il n’y auoit pas raiſon de le
quitter à Munſter, ayant a negotuier auec tant d’eſtrangers,
& auec des Princes, qui le prennent, & qui n’ont pas en
domaine, la moitié de ce que celuy-cy poſſede en Souuerai¬
neté, dans le Comté de Neuchaſtel. Pour ces raiſons le Roy
eſcriuit à Meſſieurs d’Auaux, & de Seruient, & à tous ſes
Ambaſſadeurs, & Reſidents, de luy donner de l’Alteſſe.
Auſſi n’y eut-il que les ſeuls Eſpagnols qui fiſſent difficulté
Sur cela. Tous les Princes d’Alemagne, & d’Italie, les
Electeurs de l’Empire, qui dans leurs Dietes veulent egaler
la Maieſté des Roys, la Royne de Suede, & ſes Miniſtres,
les Roys de Pologne, & de Dannemarch, le traicterent, ſans