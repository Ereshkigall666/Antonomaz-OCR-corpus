eu part a leurs qu’on charge le Duc de Longueville d’auoir eu part à ſes
deſſeins qui
n’ont iamais
eſté mauuais.
CXVII.
Si les Prin¬
ces ſont ſus¬
peéts aux Mi¬
niſtres ils ne
le ſont pas à
la Royauteé.
principaux deſſeins, ce que nous ne nions pas, ſçachant bien
qu’il a paru par tant de glorieux effects, que les Princes de
Condé & de Conty bien loin d’en auoir de contraires au
bien de l’Eſtat, n’en ont iamais eu que d’auantageux, tant
pour la Royauteé, que pour la Regence. Le Duc ne peut
eſtre que leur amy, ayant l’honneur d’eſtre leur Beaufrere,
mais il ſç̧ait bien qu’ils ont trop hautement appuyé l’Eſtat,
pour l’auoir iamais hay; & ſi ces trois Princes ont agy de
concert, ce n’a eſté que pour rendre la France glorieuſe,
tant par la Paix,que par les armes. Tant s’en faut donc que
leur grandeur & leur puiſſance ait deu eſtre ſuſpecte à celle
du Roy, qu’au contraire elle l’a eſtablie, & bien loin qu’ils
ayent paru legitimement redoutables à la Majeſte, c’eſt par
eux qu’elle a paru touſiours redoutable à toute l’Europe,
tant par ſes Traictez que par ſes Triomphes.
Mais comme depuis dix annees on a conſondu les inte¬
reſts du Miniſtre auec ceux de la Royauteé, & qu’on n’oſe
preſque plus parler de Maieſté qu’on ne parle d’Eminence,
le Cardinal Mazarin a creu nos Princes coulpables pour ce
qu’ils luy eſtoient ſuſpects, qu’ils le pouuoient perdre comme
ils l’auoient conſerué par complaisance enuers la Reyne, &
le Conſeil a iugé, que pource qu’ils auoient menacé vn
Fauory de neant, ils ſongeoient au renuerſement de la
Monarchie. Voila comme le Cardinal Mazarin trouue les
Princes redoutables, pource qu’ils ſont plus grands que luy,
& pour aſſeurer les craintes de cét auorton, il faut exterminer
la Maiſon Royale. Il ne viuroit pas librement à la Cour; ſi