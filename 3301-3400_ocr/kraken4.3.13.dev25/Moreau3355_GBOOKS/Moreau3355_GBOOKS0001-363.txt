s’oppoſer à ſon empriſonnement, ains au contraire le
deſaduoüerent, & l’abandonnerent à la Iuſtice Seculiere,
l’Egliſe ne pouuant reconnoiſtre un monſtre ſi perfide, &
ſi remply d’ingratitude.
Toutes ces choſes ainſi debatuẽs, il fut enfin arreſté que
le procés criminel ſeroit fait à ce Cardinal, & pour y tra¬
uailler inceſſamment, le Roy nomma pour Commiſſaires
Tanneguy du Chaſtel, Gouuerneur de Rouſſillon & de
Cerdaigne pour Sa Majeſteé, auec Meſſire Pierre Doriolle
General des Finances, & qui depuis fut Chancelier de
France, Meſſire Iean d’Eſtonute-ville Seigneur de Torcy, &
Grand-maiſtre des Arbaleſtriers de France, & Meſſire Guil¬
laume Couſinot, lesquels informerent & trauaillerent à l’in¬
terrogatoire de ce criminel, qui nonobſtant ſes fuites & ſes
ſubtilitez, ſut atteint & conuaincu de toutes les choſes dont
il eftoit aceuſé, & condamné à vne priſon perpetuelle; Le
Roy ſe ſaiſiſſant de tout ſon or & ſon argent, tant mon¬
noyeé qu’en lingot ou en vaiſſelle; Ses tapiſſeries furent
données au ſuſdit fieur du Chaſtel, & le Seigneur Doriolle
eut ſa Bibliotheque; Meſſire Louis de Cruſſol Seneſchal de
Poictou eut pluſieurs peaux precieuſes, & quelques pieces
d’eſcarlate & de drap d’or pour ſa part; le reſte des meu¬
bles eſtant vendus pour payer les frais de Iuſtice.
Il y auoit deſia quatorse ans que ce miſerable Cardinal
eſtoit en priſon ſans que le Roy le voulut eſlſargir, quelque