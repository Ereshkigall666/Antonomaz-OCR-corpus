CIX.
Moſieur le
Duc de Lon¬
gueville a eſté
plus cheri que
craint dans la
Normandie.
que des ecueils, & des coupegorges dans la France; il
fallut qu’elle ſe ſauuaſt ſur les épaules d’vn Batelier, n’ayant
pas meſme trouué vne barque aſſeuree pour la porter hors
du peril; & c’eſt à tort que les Miniſtres qui l’ont deſeſperee
ſe plaignent de ce qu’elle s’eſt emportee aux dernieres extre¬
mitez du deſeſpoir. Son Alteſſe ne les troubleroit pas s’ils
l’auoient laiſſee en repos, & s’ils ne l’euſſent condamnee aà
vn exil ignominieux, apres auoir enſermé Monſieur ſon
Mary dans vne priſon iniuſte. Qu’on ne die donc plus que
toutes les places eſtoient entre les mains des deſpendans du
Duc de Longueville, puis qu’on void que les plus fortes
eſtoient pluſtoſt à la deuotion des penſionnaires ou des
creatures des Fauorits?
Quant à ce qu’on dit, qu’au lieu de maintenir le repos
de la Prouince, le Duc n’a rië obmis d’extraordinaire &
d’iniuſte pour y acquerir vn credit redoutable; qu’on face
voir qu’il l’ait troublee pour peu que ce ſoit, & qu’il n’ait
pas touſiours eſté plus chery que craint des Normands ſes
patriotes? Il faſche fort aux Miniſtres qu’il ait conſerué ſon
Gouuernement dans vne parfaite tranquillité, en eſloignant
toutes les ſources de broüillerie, n’ayant iamais ſouffert que
le peuple fuſt opprime par de nouuelles impoſitions, & ayant
touſiours tenu pour maxime, que les Roys & leurs Lieute¬
nans doiuent eſtre les peres, & non pas les perſecuteurs des
Prouinces qu’ils gouuernents. Qu’elle iniuſtice a-t’on veu
faire à ce Duc, qui a faict regner ſi hautement les Loix dans
la Normandie parmy la fureur des armes ? A-ce eſté vne
procedure d’iniquité de conſeruer au Temple de la Iuſtice