1648.
auec ſes Collegues) quelques-vns d’entr’eux propoſerent
certains moyens pour terminer toutes choſes à̀ l’heure
meſme, ou pour remettre ce qui ſeroit indecis a l’arbitrage
de Meſſieurs les Eſtats. Mais quand on leur demanda, s’ils
eſtoient aduoüez des Eſpagnols, ils demeurerent court; Et
Peeranda ayant ſceu leurs propoſitions, ne manqua pas à
faire de nouuelles diffieultez tant ſur la Lorraine, que ſur
les Conqueſtes, & autres poincts principaux, iurant et pro¬
testant qu’il n’auoit pas ordre de ſon Maiſtre de conclure
autrement. Et cependant il preſſoit les Plenipotentiaires
des Prouinces vnies d’acheuer leur Traicté, ce qu’ils firent.
Le Duc de Longueville voyant clairement la mauuaiſe
volonté des Eſpagnols, crût qu’il y alloit de l’honneur et de
la reputation de la France, s’il ſaiſoit vn plus long ſejour à
Munſter. Il demanda & obtint ſon congeé, apres y auoir
patienté trois ans entiers. Auant que de partir, il dit aux
Ambaſſadeurs de Meſſieurs les Eſtats qui le prioient de de¬
meurer encore, qu’il ſeroit preſt de retourner en poſte, &
de ſe rendre à Munſter, toutes les fois que ſa preſence y
ſeroit neceſſaire, & qu’il y auroit apparence de conclurre;
Et de fait il y laiſſa ſon train, qui demeura trois mois apres
Non m¬ luy. Il partit de l’Aſſembleée, laiſſant vn regret de ſoy à tout
 le monde, qui ne ſe peut aſez exprimer. Il n’y a Prince,
dans la Chreſtienté plus connu, & plus chery de tous les
tur, vt hic
ab vniuerſis.
eſtrangers, & de qui la probité, la douceur, la bonté, la
prudence, & le iugement ſoient en vne plus haute eſtime.
Le deſſein de ce Diſcours n’a point eſté d’entrer dans les
aſſaires preſentes. Si l’innocence du Duc de Longueville