faire vn efſect tout contraire aux intentions de l’authorite
& bien du ſeruice de VOSsTRE MAIEST E’. En ſorte
que fondez ſur l’exemple de Henry le Grand d’heureuſe
memoire, qui en pareil rencontre & ſemblable motiſ, auoit
bien voulu confier en cette Compagnie l’authorité du
commandement: Novs auons eſtimeé, que VOSTRE
MAIESTE’ prendra en bonne part le feruice, que nous
auons creu luy rendre & à la Reyne Regente en cette
occaſion, & qu’elle n’imputera point à manquement
d’obeiſſance le delay, pour quelque temps, de receuoir
ledit Comte, juſques à̀ ce que nous ayons veu comme
nous ferons, de tout noſtre cœur et pouuoir, calmer les
mouuemens & inquietudes des Peuples, & faire connoiſtre
à vos Subjects les choſes contraires aux bruits qui auoient
eſté ſemez, pour les contenir en l’obeiſſance de VosTRE
MAIEST E’. Pour le ſeruice de laquelle & de la Reyne
Regente, nous employerons nos biens & nos vies, comme
eſtans
SIRE,
Du i. Ianvier 1ô49.
Signe CVSSON.
Vos tres-humbles, tres-obeïſſans & tres¬
fideles Subjects & Seruiteurs, les Gens
teuans le Parlement de Normandie.