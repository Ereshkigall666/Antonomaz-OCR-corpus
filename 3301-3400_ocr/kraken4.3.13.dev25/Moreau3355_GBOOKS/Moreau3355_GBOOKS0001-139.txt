Ce jour là encor, le Roy ne deſirans pas que cette ville
ait joüy de la preſence de Sa Majeſté ſans lui en laiſſer
quelque auguſte marque, outre les liberalitez qu’Elle fit
ſentir des le iour de ſon arriuée à tous les pauures qui ſe
trouuerent en tres-grand nombre ſur ſon chemin, enuoya
le matin le ſieur Laiſné de la Marguerie Maiſtre des Re¬
queſtes, dans la Conciergerie du Palais, en la priſon du
Bailliage & en toutes les autres de cette ville-lâ, aſſiſté des
Greffiers & de quelques Huiſſiers des lieux pour oüir ceux
qui y ſont detenus tant pour debtes que pour crimes, & en
dreſſer procez verbal pour eſtre enſuite raporté à S. M. &
diſcerner ceux qui ſeroyent dignes de ſes biensfaits & de ſa
grace: Ce qui produit vne telle tendreſſe dans tous les
cœurs de ces habitans, qu’ils ne ſçauroyent mettre fin à̀
leur rejoüiſſance: ayans encor la nuit du 7. au huitiéme,
allumé des feux par toutes les ruës, qu’ils accompagnerent
de leurs premieres benedictions & acclamations pour la
proſperité de Leurs Majeſtez.
D’où l’on peut apprendre quelle differance il y a entre le
meſpris & le reſpect, la rebellion & l’obeyſſance des ſujets
enuers leurs ſouuerains.
A Paris, du Buraa d’oadreſſe le ii. Feburier i5o. Les Gazettes & Exlraor¬
dinaires ſe vendenl a RNoien cbe slboie Ferrd & lulin Couranl,
oux degrez da Palais. Auec Priuilege.