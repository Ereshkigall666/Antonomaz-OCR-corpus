CXVI.
D’ailleurs quand il venoit de gaigner la ſameuſe bataille de
Lents, & que Paris ſe reuoltoit, ne pouuoit-il pas mener
ſes troupes victorieuſes pour appuyer les meſcontents, &
perdre abſolument, comme on l’y ſollicitoit, & la Regence
& le Miniſtere? Enfin au lieu de trauailler comme il fit à
reünir la ſubiettion à la Royaute par vne Conſérence qui fit
poſer les armes aux Pariſiens, ne pouuoit-il pas rendre les
broüilleries eternelles, & ayant Paris, la Capitale du
Royaume à̀ ſa deuotion, comme elle s’y eſtoit ofſerte,
s’aſſeurer en ſuitte des villes & des Prouinces, qui ſe trou¬
uant opprimées par les ſatellites des Fauorits, l’euſſent
receu pour leur Liberateur, & n’euſſent peut eſtre plus
ayme ny la Reyne ny ſes Enfants, pour ce qu’ils protegoient
l’Ennemy commun? Le Conſeil a creu que Monsieur le
Prince vouloit enuahir le throſne, pource que ſon impru¬
dence en auoit donné de fauorables ouuertures, pour qui
euſt eu moins de generoſité, & d’amour pour leurs Majeſtez,
que n’auoit ce Heros, qui ne s’eſtime pas moins d’auoir
conſeruc la Couronne, que s’il l’auoit conqueſtée, & qui
n’auoit garde de ſouüiller par vne trahiſon tant d’illuſtres
actions que ſa valeur a produites. On a veu des Maires du
Palais s’emparer par iniuſtice d’vn throſne dont ils eſtoient
eſloignez; Monſieur le Prince en eſt trop proche pour auoir
des penſées tyranniques, & c’eſt aſſez d’auantage pour luy, Charles arle!
qu’il eſt d’vn Sang & d’vne Maiſon qui regne en vne autre Eudes.
perſonne, & qui peut regner en ſes ſucceſſeurs.
I’ay eſté obligé de faire icy en paſſant l’Apologie de ce
Le Duc de
Longueuile a Heros, que d’autres ont iuſtifié par de gros volumes, pource