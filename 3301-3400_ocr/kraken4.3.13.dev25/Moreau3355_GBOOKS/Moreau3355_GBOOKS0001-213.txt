530
Piombino et Portolongone pour s’en faire vne principaute,
en deſpoüillant le Prince Ludouiſio, & nous rendant par là̀
le Pape ennemy; il ſallut hazarder la ſeureté de nos autres
conqueſtes, & mettre toute la gloire de la France en com¬
promis pour le caprice d’vn Italien, qui vient de perdre ces
deux Aſyles. On iugea bien par la qu’on n’auoit pas enuoyé
le Duc de Longueville pour conclurre la Paix, mais pour
eſloigner vn Prince trop clairuoyant au Conſeil, pour entre¬
tenir le tapis, & amuſer la Chreſtiente par vne attente ſpe¬
cieuſe. On vit bien que ce Miniſtre poſtiche n’aduançoit
les affaires qu’à dessein de les reculer, & que pour obliger
les Franç̧ois à luy laiſſer prendre impunément toute leur
ſubſtance, il les flattoit de ce doux nom de Paix dans le
deſſein caché de continuer touſiours la guerre. On vit bien
que pour faire prendre la Candie au Turc, il vouloit em¬
peſcher que les enitiens ne reçeuſſent aucun ſecours,
meſme de leurs Alliez. On vit bien que pour ſeruir le Roy
d’Eſpagne dont il eſt Subjet naturel, il iugeoit qu’il falloit
luy rendre ce qu’on luy auoit pris auant que de rien con¬
clurre: ou du moins attendre l’occaſion qu’il ſuſt en eſtat
de ſe r’acquitter de ſes pertes. On vit bien qu’il vouloit
rendre odieuſe vne Reyne à qui il a de ſi grandes obli¬
gations, puisqu’il l’empeſchoit de cueillir vn fruict ſi aduan¬
tageus pour Elle & pour ſes Enſans, qu’il la rendoit ſuſpecte
aux François, comme ſi eſtant bonne Chreſtienne, Elle cut
voulu ſaire reſtitution au Roy Catholique ſon Frcre, & qu’il
luy faiſoit continuer les oppreſſions d’vn peuple, qui maudit
vn gouuernement qu’il eut beny s’il s’en fuſt veu ſoulaĝ