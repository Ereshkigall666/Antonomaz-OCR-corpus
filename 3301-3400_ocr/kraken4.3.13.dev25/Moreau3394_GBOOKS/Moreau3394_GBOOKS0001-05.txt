 .
1
4
ſant qu’il ſe perdroit bien-toſt, ou qu’il rendroit à̀ ſa Patriela liber¬
té, ou qu’il mourroit auec elle. Il ſe conſoloit de la ſorte en cette
extremité par des raiſons qui nous porteroient au deſeſpoir, & fai¬
ſant eſtat de mourir ou de vaincre, il ne faillit à l’vn ny à l’autre.
O que nous ſommes eloignez de la generoſité de cét Ancié̃, nous
qui par nos lachetez voulons oſter à la France noſtre patrie, ce qui
luy reſte devie, de biens, & de liberté. Maintenant que nous ſom¬
mes à la mercy d’vne mer émeü, que nous ne ſçaurions euiter le
naufrage, & que nous ſommes à la fin de nos inuentions tyranni¬
ques, penſons à nos conſciences, regardons s’il n’y a point de port
 de ſalut pour nous, & taſchons de ſauuer du debris de nos fortunes
quelques pieces pour nous mettre en repos. Ne faiſons pas comme
le chien d’Horace, qui s’opiniaſtroit à mordte les paſſans, & qui ne
valoit rien contre les Loups garoux. Imitons pluſtoſt ces bons Ma¬
ſtins, qui laiſſent leurs combats au moindre ſigne du Berger, pour
deuorer ces rauiſſantes beſtes, qui viennent pour manger les brebis.
Laiſſons cette humeur brurale, & s’l nous reſte encore quelque
ſoifdu lang humain, eſtanchons là̀ au deſpens de ceux qui ſont çau¬
ſe de noſtre mal, en defendant nos crimes.
Ces grandes richeſſes apres leſquelles nous courons à perte dha¬!
leine, nous font ſortir du vray ſentier de la vie, ſemblables aux põ¬
mes d’Atlanthe, qui luy firent perdre l’honneur de la courſe. Nous
y volons le plus ſouuent auec les aifles d’Euripide, qui ne nous é¬
Ieuent que pour faire remarquer noſtre cheute, & rendre noſtre rui¬
ne plus hontenſe: Pour l’empeſcher, il faut deſpoüiller toutes ces
formes diuerſes, que la paſſion nous a fait prendre au preiudice de
noſtre pays, de nous meſmes, & de noſtre Createur. Il faut repren¬
dre l’image de noſtre innocence, ſans laquelle toute la prudence
humaine eſt inutile, & auec laquelle noſtre propre imprudence¬
nous peut ſeruir beaucoup. Car tout ainſi qu’on ne pouuoit rien ap¬
-prendre du Dieu Ptothée qu’il n’euſt laiſſé auparauant toutes ces
autres formes, pour reprendre ſa premiere figure: Auſſi ne faut-il
pas eſperer de pouuoir rien apprendre de noſtre ame, iuſques à ce
qu’elle ait dompté ſes paſſions, & repris ſon ancienne forme.
 Sur tout, ie voy bien que ce qui vous fait apprehender dauanta¬
ge, c’eſt le mariage du Parlement auec cette Ville, ſi fort auanta¬
geux pour le bien de l’Eſtat, & ſi contraire a nos mauuais deſſeins.
Et certes ce n’eſt pas ſans raiſon que nous deuons craindre cette al¬
 liance, qui va couper la trame de noſtre iniquité, & de laqu’elle ie
puis dire ce qu’on dit de la conionction dës grandes Planettes, qui
ro¬