
par Monſeigneur de Comenge. 1651. 19
rer, que nous ſçauons que la pieté de la Reyne a pris
beaucoup plus de ſoin aà̀ inſpirer à voſtre Majeſté les
ſentimens qu’elle doit auoir pour la Religion, que
pour la conſeruation de ſa propre grandeur. Dans
le cours de cette Aſſemblee nous en auons eu des
preuues tres-ſignalees, par lafacilité que nous auons
trouuee à̀ obrenir les arreſts de voſtre Conſeil pour
le reſtabliſſement de quantité de droits & de pre¬
rogatiues dont on s’eſtoit efforcé de dépoü̈iller in¬
jurieuſement l’Egliſe, deſquels, SIR, j’ay ordre
de rendre tres-humbles graces à voſtre Majeſté au
nom de toute noſtre Aſſemblee, qui s’en va com¬
blee de joye de remporter dans vos Prouinces tant
de témoignages éclattants de voſtre magnificence,
& des marques ſi aſſeurees qu’elle ſe retire honno¬
ree de vos bonnes graces. Et comment, SIRE, en
pourrions-nous douter apres tant de bienfaits, &
particulierement apres auoir veu que voſtre Maje¬
 ſté eſt venuë chercher dedans ſon ſein vn de ceux
qu’elle conſideroit le plus, pour l’eſleuer à vne des
premieres dignitez de l’Egliſe? Quelle reconnoiſ¬
ſance ne deuons-nous à voſtre Majeſté, MADAME,
de la facilité & de la prompritude auec laquelle elle
s’eſt reſoluë̈ à luy faire cette grace? n’ayant pas plu¬
ſtoſt ſceu la douleur que nous auions euë de la mort
de noſtre confrere, qu’elle nous a voulu conſoler
par le choix qu’elle a fait d’vn de ceux de noſtre
Compagnie pour le mettre en ſa place? N’auons¬
nous pas raiſon de croire, MADAmME, qu’encore
que voſtre Majeſté l’ait choiſi de ſon mouuement,
C ij