 ¬
par Monſeigneur de Comenge. 1651. 15
que de voſtre cabinet, mais qui ſont eſſentiels à̀ no¬
ſtre cauſe,) ne faiſant point, ou fort peu, de diſtin¬
ction entre le delict commun & le cas priuilegié,
couurans du nom d’appel comme d’abus tous les
recours que les Eccleſiaſtiques rebelles ont à leurs
Tribunaux. Tout le temporel de nos Egliſes, les til¬
tres des Benefices, & le droit d’y pouruoir, toute
noſtre diſcipline concernant les mœurs, la manie¬
re de viure, les crimes des Clercs, tous les juge¬
mens rendus par nous ou nos Officiaux, les Ordon¬
nances emanées de nos mains ou de celles de nos
Vicaires generaux, en quelque matiere que ce ſoit,
& quelque ſpirituelle qu’elle puiſſe eſtre, ſont dans
la dépendance de leur authorité.
Nous ne deſaduoüons pas, SiRE, que l’Egliſe
n’ait eu recours quelquefois à̀ la puiſſance des
Princes & des Roys dans ſes beſoins; Vous ne por¬
tez pas le glaiue ſans raiſon, dit l’Apoſtre, & ne le¬
trouuant legitimement qu’en vos mains, nous vous
ſupplions ſouuent de vous en ſeruir pour faire ob¬
ſeruer ce que noſtre foibleſſe temporelle n’eſt pas
capable d’executer, mais la puiſſance ſeculiere im¬
ploree pour conſeruer les libertez de l’Egliſe, ne ſe
doit point preualoir de cet aduantage pour la met¬
tre dedans la ſeruitude. Charles VII. vn des grands
Princes qui ſe ſoit iamais aſſis ſur voſtre thrône, de¬
clare auec vne pieteé vrayement Royale au com¬
mencement & à la fin de la Pragmatique Sanction,
qu’il ne pretend aucune juriſdiction ſur l’Eſtat Ec¬
cleſiaſtique par la protection que l’Egliſe de France