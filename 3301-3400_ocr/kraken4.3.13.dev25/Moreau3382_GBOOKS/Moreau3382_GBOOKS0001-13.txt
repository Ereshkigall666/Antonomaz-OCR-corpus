12
pour leur rafraiſchir la memoire de ce qu’is ne doi¬.
uent pas ignorer, & que pour vous monſtrer queie.
ſuis raiſonnable en toutes chofes. Et certes il ne.
fautpas que vous trouuiez eſtrange qu’il s’ayme pac
deſſus tout le reſte des hommes. C’eſt vne choſe na¬
turelleà̀ toute ſorte de creaeures, & que Dieu ſem¬
ble approuuer quand il nous ordonne d’aymer no.
ſtre prochain comme nous meſmes.
Prenezgarde de graceà ce que vous dites, vous
luy faitesſçauoir que la liberté de Meſſieurs les Prin¬
ces ne peut eſtreautre chose que ſa perte, & apres
cela vous voulez qu’il y conſente. Il faudroi eſtre
bien adroit en l’art de perſuader, pour l’obliger à
faire vne action de cette nature. Nous ne ſommes
plus au temps du Paganiſme, où certains eſprits he¬
roiques s’expoſoient à la mort, pour le bien de la
Patrie. llſe trouue maintenant fort peu de Camil¬
les, & encore moins d’Aleibiades. Lucius Mumius,
& Marcus Curius, qui ne vouſurent ’autre recom¬
pence d’auoir ſeruy leur patrie, que la gloire de l’a¬
uoir fair, ne ſont plus au monde. La Religion Chre¬
ſtienne nous deffend de conſentir ſeulement à̀ no¬
ſtre mort, tant que nous ſommes en eſtat de deffen¬
dre ou de conſeruer noſtre vie.
Voyez apres cela s’il doit faire ce que vous luy
conſeillez, en le menacant de la ſorte. C’eſt luy ap¬
prendre à̀ ne le pas faire, quand vous voulez qu’il
le face. Et certes il ny à perſonne qui neſçache par¬
faitement bien ce que vous dites de l’v& de l’au¬
tre: mais le mal-heur eſt pour cegrand Prince, que
ſes ennemis tiennent le timon de l Eſtat, & font
l’office de Monarque. Ils ont le ſing & le ſceau, &
qui plus eſt, ils repreſentent la perſonne du mai¬
ſtre.
Veritablement