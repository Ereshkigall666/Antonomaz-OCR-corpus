ſieur le Duc de Candalle, puis que ces Meſſieasrs
ſont eneſtat de ſe faire faire raiſon, quand ils re¬
chercheront les occaſions de le vouloir faire. Eſt-ce
le bien de la France, encore moins; puis que Mon¬
ſieur le Cardinal n à iamais veillé que pour la ren¬
dre tres floriſſante? Neſt-ce pas auſſi la derention
des Princes, que vous eſtimez eſtre la plus noire
action qu’vn homme puiſſe faire ? veritablement
vous auriez quelque eſpece de raiſon, s’il en eſtoit
l’Autheur, ou s’il en auroit eu ſeulement la penſée:
Mais ſi vous eſtiez bien inſtruit des myſteres qui
vous ſont inconnus, vous ſçauriez qu’il n’y aiamais
conſenti que par force. Et certes il n’y apas vn bon
François qui ne doiue deſirer ſa liberté du meilleur
de ſon ame.
 Nous ſç̧auons bien que c’eſt vn des plus vaillans
& l’vn des plus genereux Princes du monde. Que
la France ſuy a des obligations qu’elle ne luy ſç̧au¬
roir iamais dignement reconnoiſtre. Que dans le
peu de temps qu’il acombatu, ila plus fait qu’Ale¬
xandre n’auroit iamais ſçeu faire. Que ſa qualité de
Prince du Sang le rend tres-conſiderable à toute
ſorte de perſonnes. Qu’il a pris quelque vingt pla¬
-ces en fort peu de temps, dont la moindre eſtoit
eſtimée imprenable, & qu’il ’a touſiours battus les
ennemis dans toutes les Batailles qu’il leur a liureé́es
quoy que plus foible. Enfin c’eſt vn Prince qui n’a
pas fait moins de miracles que d’actions heroiques.
Et ie voudrois de tout mon cœur eſtre au lieu où il
 eſt, & qu il fut dans ſa liberté premiere. Mais il faut
que vous ſçachiez que les Rois ne doiuent iamais
rendre compte de leurs actons qu’à Dieu ſeul, &
qu’il ne nous eſt pas permis de leur demander pour¬
quoy ils font quelque choſe, puis qu’il leur eſt per¬