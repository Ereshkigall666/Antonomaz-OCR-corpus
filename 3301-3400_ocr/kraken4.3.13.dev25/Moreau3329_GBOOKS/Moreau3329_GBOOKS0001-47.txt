42
LXVI.
Finalement voſtre Majeſté peut pour les meſmes mo¬
tifs de la conſeruation de ſes Eſtats, & du ſalut de ſes peu¬
ples, regler tous les Eccleſiaſtiques de ſon Royaume, à̀
des portions congruër, par vne proporrtion geometri¬
que, ſelon les grades, charges & dignitez d’vn chacun d’i¬
ceux, ou ſelõ̃ leur naiſſance & extraction; Et s’attribuerla
diſpoſition du ſurplus de leurs reuenus temporels, pour
ſuruenir aux deſpenſes de la guerre, juſques à ce que ſes
peuples s’eſtans vn peu remis de leur extréme langueur,
par les nouuelles décharges & diminutions que ce ſecours
donneroit moyen à voſtre Majeſté de leur octroyer, fuſ¬
ſent e n eſtat de reprendre le fardeau.
LXVII.
Mais,SIRE, dans la deductionque ie fais icy du pouuoir
ſouuerain que voſtre Majeſté a ſur le temporel de lEgi¬
ſe, par le droict de la Couronne, les Loix diuines & natu
relles, l’adueu des Papes, le ſentiment vnanime des plus
doctes en l’vne & l’autre Iuriſprudence, celuy des Eſtats
generaux du Royaume, & les Arreſts de ſon Parlement;
Iene pretens pas inciter voſtre Majeſteé de ſe departir de
l’affection qu’elle a pour le premier Ordre de ſa Monar.
chie, ny de la reuerence qu’elle porte au caractere, non¬
plus que l’induire d’vſer de ſa puiſſance entiere ſur leſ¬
dits biens, En luy faiſant connoiſtre à la perſuaſion de
deux ſuprêmes Loix, ſç̧auoir la neceſſité & le ſalut du peu
ple, les diuers moyens qu’elle a de s’en ayder vtilement
dans le beſoin de ſes affaires. ’ay trop de zele, de reſpect
& de veneration pour vn Ordre ſi auguſte. Mon inten¬
tion n’eſt en cela, que derepreſenter naifuement à voſtre