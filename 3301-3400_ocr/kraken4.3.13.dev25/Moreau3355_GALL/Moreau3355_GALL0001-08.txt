4
le Seigneur ton Dieu, fort & ialoux, viſitant l’iniquité des
Peres ſur les enfans, &s. Que veut dire cecy; ſinon que
tous ceux qui le faſcheront dans ſes commandemens
qu’il les deſtruira? Or, c’eſt le faſcher & le mettre en
courroux; Quand ſans prendre de luy conſeil, on reſ¬
pend iniuſtement le ſang des ames qu’il a creées & for¬
mées en ſa propre Image & ſemblance; donc Dieu en
ce point & en pluſieurs eſt ſuſceptible, pour nous con¬
ſeruer de faſcheries: Il a horreur de voir vn homme luy
deſplaire, auſſi n’en veut-il prendre la peine comme il
a fait de le proteger, puis qu’il a ſi legerement ſecoué
ſon ioug.
2. Vous croyeZ que la France luy ſoit quelque choſe?
Hal mon Pere, d’ou vous eſt arriuée cette parole!
Quoy! la France, n’a-elle pas eſté creée par le propre
eſprit & vouloir de Dieu? Quoy tous ſes habitans ne
croyent ils point en ſon nom, en celuy du Fils, qu’il a
de luy meſme, de ſoy-meſme, & par ſoy-meſme en¬
gendré; Tombe telle en erreur, qu’il n’ayt enuoyé ſon
S. Eſprit pour nous illuminer; Ne croy-t’elle pas tou¬
tes ces choſes? Et n’auez-vous amais leu, Quiconques
croira en moneNom, & ſera Baptiſé, iceluy ſera ſaué. Or
la France & tous les François, croyent au S. Nom de
Ieſus, & par conſequent elle luy eſt quelque choſe:
parce qué, ce que Dieu fait, il ne le deſtruit iamais:
mais en retirant ſa face de ſa creature, elle ſe deſtruit
ſoy meſme.
3. Le peuple ne veut viure qu’en guerre, comment vou¬
lez-vous que l’on luy octroye la Paix!
Ces paroles ne ſortent de la bouche d’vn vray Fran¬
cois: lequel des plus forts eſprits, & meſme de ceux
qui ont accouſtumé d’agir à la guerre, qui oſera dire:
ILes Pariſiens veulent viure dans la guerre & non pas
dans