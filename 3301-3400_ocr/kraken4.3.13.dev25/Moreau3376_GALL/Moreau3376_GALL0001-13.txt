.
l’apuy comme eſtant au port, d’où toutes les graces
arriuent; ſi vous ne parlez en hypocrite, il ſoufſre de
bon cœur que vous priez Dieu, afin que iamais aucune
calamité ne vous arriue de ce havre, mais ſi vos prie¬
res ſeront exaucées apres auoir conſideré que la méme
paix aporta vn glaive de diuiſion au monde; c’eſt à
quoy ie ne veus pas difinitiuement répondre, pour
vous donner aucune bonne, ou mauuaiſe eſperance.
Comme voſtre prudent diſcours ſe peut tourner en
equiuoque: Ie vous veus preſenter à deux reuers cette
medaille. I’onore la prudence du ſerpent, mais il faut
l’empeſcher de ſurprendre par aucune inuiſible ruſe
la ſimplieité de la Colombe: ſi l’vn a du iugement,
l’autre eſt iudicieuſe.
Nous ſouh ittons ſ pour conclure auec vous; ſi la
domination d’en -haut le veur, que la tempeſte s’apai¬
ſe: que la Iuſtice & la Paix s’entrebaiſent: qu’elles
ayent leur regne: que le monſtre de la mauuaiſle, &
non pas l’eſprit de la bonne diuiſion, ſoit chaſsé de
I’Eſtat & de l’Egliſe: que l’oliue tant deſirede naiſſe
dans le tombeau de la fronde: que l’vniré faſſe auorter
les guerres domeſtiques, & que Paris ſoit à preſent,
mieux que par le paſsé, le ſiege des bons Roys & la Rei¬
ne des bonnes villes: mais le Verbe deſiroit bien iadis
aux habitans de Ieruſalem, ce que vous ſouhaitez dans
nos iours à la Bourgeoiſie Pariſienne, & cependant
il n’ignoroit pas que Dieu vouloit deſtruire ceux pour
leſquels il le prioit de leur pardonner vn cerime qui
portoit auec luy ſa vengeance. Ie n’aſſure point qu’il
fera de meſme de cette grande ville, mais ie ne ſou¬
tiens pas le contraire: Ie neveus pas qu’aucun ſe de¬