campagnes, ne ſe peut aſſez eſtimer. Ceux qui ont veu
l’Alemagne, iugent, que ſi ce grand Corps eſtoit regy
par vn Monarque, qui y fuſt abſolu, il pourroit faire des
armées, auſſi puiſſantes que celles du Grand Seigneur, &
peut eſtre donner la loy au reſte de l’Europe. Mais la
quantité de Princes, qui partagent entr’eux ce vaſte pais, en
diminuë̈ fort la puiſſance, eſtant mal-aisé́, que tant de teſtes
conſpirent à vn meſme deſſein. Si cette nation n’a de quoy
entretenir chez ſoy ſon humeur belliqueuſe, elle va facile¬
ment chercher de l’exercice au dehors. Et ſi l’Eſpagne n’euſt
eſte aſſiſt́e par les Alemans, elle n’auroit pas fait tant de
maux, au reſte de la Chreſtienté. Pour ces conſiderations,
le Cardinal de Richelieu eſtima, que dans la continuation
de la guerre entre la France & l’Eſpagne, rien n’eſtoit plus
vtile, que d’oceuper les Alemans chez eux, diuertiſſant par
ce moyen les ſecours que l’Eſpagne en pouuoit tirer. Ce
fut dans ce deſſin, que l’Alliance fut contractée avec les
Suedois; Et dans la meſme penſée, le feu Roy entretint
touſiours vne armeée ſur les frontieres d’Alemagne, pour
donner vigueur ̀ celle de nos Alliez, qui euſſent eſté con¬
traints d’abandonner leurs conqueſtes, ſans les prompts
ſecours qu’ils ont receu de la France à diverſes ſois. Les
choſes eſtoient à peu pres reduites en cet eſtat, lorsque le
Duc de Longueville entreprit de paſſer le Rhein, par vne
espece de temerit́, qui dans les choſes extremes, eſt vne
veritable prudence. Il n’auoit pas en tout trois mille hommes
de ſeuice, quand il s’y reſolut. La paix de Prague eſtoit
cauſe, qu’il ne reſtoit aucun Prince en Alemagne, ſur qui
aaa--aanao  ¬¬ ¬ ¬ 2., o..¬