rrper e¬.....:¬:
Quelques puiſſances que les flots
Recognuſſent ſur leurs riuages,
Elles formerent des ſanglots
De la rigueur de nos outrages:
On dit meſme que les Rochers
Impitoyables aux Nauchers
Dans la crainte de leur naufrage,
Furent ſenſibles à nos cris,
Et que le bruict de cét orage
Les força de plaindre Paris.
Mais ſi le mal d’vne Cité,
Qu’on impute à ſes deſtinées,
Trouua ſi peu de dureté
 Parmy les ondes mutinées:
Faut il douter qu’en quelque endroit
Si reculé que l’on pourroit
S’imaginer deſſus la terre,
La pitié ne fut en tous lieux,
Que trop viſible d’vne guerre
Qui deuoit partager les Dieux?
On croid bien que ce fut ainſi
Qu’vne ville au poinct de ſa gloire
Eut contre elle, & pour elle auſſi,
Ceux qui diſputoient ſa victoire;
D’vn coſté le Roy des Eſprits
Indigné de quelque meſpris,
En vouloit rechercher l’offenſe:
Apollon d’vn autre party
Ne s’employoit qu’à la defſenſe
Des remprts qu’il auoit baſty.
