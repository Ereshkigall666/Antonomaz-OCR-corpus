vengeance, ou pour ́tablir leur fortune ſu
la ruyne d’vne infinité d’Innocens qui ne
ſont coulpables ny reſponſables de ſes partia¬
litez cauſées par l’ambition & l’auarice. Ie ne
doute point qu’vn chacun qui ſe trouuera armé
ne publie qu’il prend les armes pour le ſeruice de
ſon Monarque, mais comme la guerre ne porte les
hommes qu’à ſe d’eſtruire, auſſi ceux qui ſe trou¬
ueront les plus forts ne manqueront de ſe ſeruit
de leur auantage pour deſpoüiller les autres &
authoriſeront leurs meurtres & leurs brigandage.
Ce n’eſtoit pas vne terreur pannique dans l’eſprit
de ceux qui ont apprehendé le retour de ce Mi¬
iſtre, auſſi celuy qui en à plus teſmoigné de reſſen¬
 timent eſt non ſeulement incapable de crainte
(meſme de celle que les Theologiens ou Caſui¬
ſles appellent timos. dao-  cfêaneee dirums)
 maisne peut eſperer que de la gloire tandis qu’il
aura cét ennemy à combattre. Les plus ſages du
Parlement ne manquerent pas à dire apres que ce
Miniſtre ce fuſt eſloigné de laCour, qu’õle verroit
vn iour reuenir. Auſſine s’eſtoit-il abſẽté que pour
obliger le Duc d’Orleans d’entrer en Conference
auec la Reyne, eſperant que par ſes prieres elle
gaigneroit tout ſur ſon eſprit, Mais apres que cette
Conference fut rompuë par la ſage conduitte du
Conſeil de Monſieur; le Cardinal c’eſt retiré́ &
n’aattendu que la Maiorité du Roy pour reuenir
¬¬