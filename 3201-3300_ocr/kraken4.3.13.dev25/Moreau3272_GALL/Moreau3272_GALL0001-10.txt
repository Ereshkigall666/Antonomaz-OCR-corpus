
Et monſtrez à toute la France,
Par de propices changemens,
Que vos Loix & voſtre prudence
En ſont les plus ſeurs fondemens.
D’vn Potentat la gloire aſtgrande,
Qui des Nations eſt vainqueur,
Mais Themis luy gagne le cœur
De tous les Peuples qu’il commande;
La douceur du Gouvernement
Fait porter bien plus gayement
Le joug des Puiſſances ſuprémes,
Et l’inſolent mépris des Loix
Eſt la cheute des Diadémes
Qui couure la teſte des Rois.
Vaincre les cœurs eſt vne gloire
Qui n’eſt point ſubjete aux hazars,
Auguſte, l’honneur des Ceſars,
De Rome eut ainſi la Victoire;
Les Regnes violens ſont cours,
Et le fer ne peut pas toûjours
Ces feux domeſtiques eſteindre,
Que la haine peut allumer;
Et c’eſt peu de ſe faire craindre
Si l’on ne ſçait ſe faire aimer.
F I N.