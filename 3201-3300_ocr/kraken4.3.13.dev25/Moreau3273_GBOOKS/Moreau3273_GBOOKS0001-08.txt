trouppes qui auoient eſt́ ſi ſouuent victorieuſes ſouz la con-
duitte des plus braues guerriers de ce ſiecle, & l’ennemy du re¬.
pos public, eut vn tel reſſentiment de cette defaite, que croyant
nous derober vne partie de la victoire, il fit emmener vn con¬
uoy de treize à quatorze charett́es de ſes morts ou bleſſez, de
qui la fin ſeroit recommandable, ſi elle euaſt terminé leur vie
dans les occaſions contre les ennemis de cét Eſtat, & non pas
contre vn peuple tres-fidelle à ſon Roy.
Que toute la France iuge là deſſus la force de Bourdeauxs
de laquelle ſes meilleures trouppes n’ont pû̂ emporter le moin¬
dre faux-bourg; & la terreur des ennemis fut ſi grande apres vne
ſi rude épreuue, que le Duc d’Eſpernon ayant le lendemain pr¬
poſé de faie vne ſeconde attaque, tous les Officiers du Conſeil
de guerre ne crûrent pas pouuoir mieux eſchapper derechef ce
peril qu’en reſpondant, ouy: adiouſtant hardiement, pourueu,
Monſieur, que vous ſoyez à la teſte: c’eſt ſurquoy il demeura
ſans replique, & ſans couleur. L’attaque du poſte de Bacalan,
qui fut faicte à meſme temps que celle de la Baſtide, par le dus
d’Augnon, pour faire diuerſion de nos forces, fournit des ac¬
croiſſements à l’honneur de nous tous:; Ce fut lors que la vi¬
ctoire eſtendant ſes deux mains, voloit de l’vne à l’autre riue,
couronner la valeur de nos braue ſldase, qui deſendoient ces
deux ports de Bordeaux, là, plus de vingt vaiſſeaux, outre les,
galeres, & les trauerſiers ennemis, tous à la ſuitte de ce grand
Iules de la mer, qui auoit affaire à vn Auguſte Senat, auſſi bien
que celuy duquel il porte le nom, ſe virent enſenglantez, quand
nos ſeuls mouſquetaires ſur le bord de l’eau, ſans autre rampart
que celuy de leur courage, faiſoient pleuuoir le dernier ſort ſur
ces infames pirates. Ce fnt lors que la mort excitant vne rude
tempeſte ſur vne mer calme, renuerſoit ces voleurs déſigurcz
de ſang, les vns aux pieds des autres, faiſant paſlir ceux-cy,
rougir ceux-là, & precipitant du bord grand nombre de ces py¬
rates, qui alloient eſteindre ce qui leur reſtoit de vie dans la ri¬
uiere conuenable à leur perfidie, pour ne trouuer point à in¬
quieter apres la mort les manes de ceux qui auoient échappe
leur fureur.
Blaye, la Parroiſſe de ſaincte Luce, & l’iſle de Caſaux, con¬
tent encore aujourd’huy ha nombre des morts ou bleſſez, qui,