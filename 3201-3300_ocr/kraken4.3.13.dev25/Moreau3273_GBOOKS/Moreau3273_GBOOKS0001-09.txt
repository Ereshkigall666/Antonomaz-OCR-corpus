
ayans eſté rapportez dans les vaiſſeaux ennemis, auee la honte
impriḿe deſſus leur ſang, prennent tous les iours part à leurs
cimetieres. Qui excuſera aprez des victoires ſi ſignalées?..
Cet Ecriuain des galleries du Louvre, (qui traine le deſtin des
peuples au bout de ſa plume, renuerſant tout le monde dahs
ſon cabinet, & tuant ſans faire de mal ou qui ſouffrira ſon im¬
 portunité & effronterie quand il employe tant de diſcours pour
faire accroire que nos ennemis ont eu des aduantages dans cette
guerre: encor eſt-il bien inſupportable de leur en auoir donné
de ſi exceſſifs deuant ls ville de Libourne; où tous ceux qui
ſont bien informez de la verité, ſçauent auec nous que noſtre
armée, qui n’eſtoit compoſée que de mil ſept cens hommes, fit
demeurer bien plus grand nombre des ennemis ſur la place
qu’elle ny en laiſſa, eſtant choſe tres-manifeſte que le plus grand
aduantage du Duc d’Eſpernon dans cette occaſion, fut le bon¬
heur d’auoirt éuité le dernier peril de ſes gens & de ſa perſonne,
a&x deſpens de ſa bourſe, par la trahiſon d’vn nommé Laroque,
Mareſchal de Bataille, auquel il fit conter mille piſtoles, pour
mettre le deſordre parmy nos trouppes, & crier ſauue qui peut.
Oque la victoire de ce Duc eſt recommandable à la poſterité!
quand on luy quitta ls champ de bataille tout couuert de ſes
morts. Certainemiene lee fauree de cette plume ne ſe peuuent
exeuſer, iquen diſant qu’elle a vſe de ſon priuivilege. Il eſt
pourtant à propos d’aduertir cét Autheur, qu’il tireroit icy dé
grandes leçons pour ſon art, à voir des bleſſez qui gueriſſent
ſans cicatrice, & des morts qui reſſuſcitent tous les iours ſans
 miracle.
Nous reuenons à vous, Generaux, Capitaines & autres, que
nous auions laiſſez encores moites de la ſueur des combats, par¬
 my les careſſes de la victoire, glorifiez-vous du nom duquel la
paſterireé marquera vos triomphes. La iournée de la Sainét Luc.
fera entendre la prinſe du Chaſteau Trompetre: celle de Lor¬
mont & de Bacalan, la deſroutte de l armée du Comte d’Au¬
gnon vice-Admiral de France, & la iournée de la Baſtide, la de¬
faite de l’armée du Duc d’Eſpernon Gouuerneur de la Guyen¬
 ne. Et toy Luſignan, tu as pareillement eu grande part au con¬.
ſeil, à la conduitte, au peril & à la gloire de tant de belles actiõs,
deſquelles nous attendons noſtre bon-heur. Tou le monde
 ſçait