
tre ſes ennemis cachez, qu’il a ſujet de meſpriſer: s’ils
ſe deſcouurent ſans auoir recours à ſa bonté, ils n’eſ¬
chaperont pas à ſa valeur, & au courage de Meſſieurs
ſes Lnfans.

Il y a plus de ſix mois que Monſieur le Duec d’El¬
beufa proteſté à vne perſonne d’honneur, qui a beau¬
 coup de part en ſa confidence, que la ſeule raiſon qui
le faiſoit ſi fortement attacher à̀ Meſſieurs du Parſe¬
ment, au prejudice de ſa fortune & de celle de Meſ¬
ſieurs ſes Enfans, eſtoit qu’il ſçauoit aſſeurément que
cette Compagnie n’auoit pas d’autre intereſt que
celuy de la conſeruation de la Monarchie, du reſta¬
bliſſement de la liberté publique, & de la ruine de la
tyrannie; & qu’aucun de cét Auguſte Corps, n’auoit
ny ne pouuoit auoir la penſée d’enuahir au deſmem¬
brer l’Eſtat: Mais qu’il n’en eſtoit pas de meſme de
l’autre party, compoſe de l’Eſtranger & de l’ambi¬
tieux, dont on ne pouuoit aſſez obſeruer la deſmar¬
che; & qu’il eſtoit impoſſible d’auoir de meilleurs
ſurueillans, que ceux auſquels il s’eſtoit ſi eſtroite¬
ment lié. Il fiſt la meſme proteſtation à tous ceux
qu’il engagea dans le ſouſtien de la cauſe de Mon¬
ſeigneur le Duc d’Orleans, lors qu’on voulut le diui¬
ſer d’auec la Reyne, au mois de Nouembre dernier.
Et i’atteſte ceux qui ſç̧auent ce qui ſe paſſa dans ſon
accommodement, s’il n’eſt pas veritable qu’il ſupplia
ſon Alteſſe Royale, qui ne le voloit pas conclurre
ſi on ne luy donnoit le Gouuernement de Montreuil,
de ne luy pas faire ce tort de s’opiniaſtrer à cette-de¬
mande, de peur qu’il ne fuſt dit, que pourſon intereſt
il ſe fuſt formé vn party capable de diuiſer l’Eſtat. Ie
prends