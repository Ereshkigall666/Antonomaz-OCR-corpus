¬
10O
lations de quelque narure quelles puiſſent eſtre:
Bref ils ſont à l’Eſtat, au dire de Tacite, ce que
Druſus & Ncron eſtoient en la maiſon des Ceſars,
ouù ils ſeruoient de baſes & de colomnes. Oüy veri¬
tablement, SlRE, ils ſont tellement neceſſaires à
la France quelle reçoit vn norabledommage de
leurs aduerſite, & vn inſigne bon-heur de leur pro
ſperité & de leur deliurance.
Ie ne véux pas dire, S I R E, que voſtre authori¬
té depende aucunemene d’eux, à Dieu ne plaiſe:
mais ie veux dire que voſtre Majeſté a bien plus d’e.
clat lors quelle eſt enuironnee de ces illuſtres Con¬
querans que lors quelle ne l’eſt pas, ainſi quvn
beau diamant lors qu’il ſe trouue enuironné́ de plu¬
ſieurs autres brillans, ou bien ainſi qu’vn grand lys,
lors qu’il ſe tronue entouré de pluſieurs autres fleu¬
rons au milieu d’vn ſuperbe partere.
De meſme, SIRE, quoy que voſtre Maieſté ſoi
ans doute en eſtat de faire ce que bon luy ſemble
ſans leur aſſiſtance: Quelle puiſſe propoſer, confe¬
rer, reſoudre, commander, & faire executer tou¬
tes choſes: Que voſtre Authorité ſoit pleniere, ab¬
ſolue, ſouueraine, independante, enteé́e à voſtre
 Couronne, ayant auec elle la ſouueraineteé du Roy
des Roys qui vous a eſtably, & portant au fronti¬
pice de ſa grandeur, cette haute & ſourcilleuſe Fpi¬
thete que l’on graua autre-fois au pied d’eſtail de la
Statuë de Iupiter Olympien, Puiſſant d’eux meſmes,
clle ne laiſſara pas de regner auec plus de douceur,
aucc plus de plaiſir, & auec plus de ſatisfaction, lors
quelle bannira d’aupres d’elle l’olygarchie, tou¬
ſiours accompagnée d’ambitions, de monopoles,
d’enuies, de ſeditions, & d’vn nombre infiny de
partialitez, quoy quelle ſoit vne eſpece de gouuer
uement fort raiſonnable en apparence: & lors