93
fait beaucoup de graces aux hommes, de leur faire
apprehender les bonnes maximes ſur la fin de leurs
iours, il a dit vne ſentence tres veritable au regard
de ceux qui veulent mourir dans leur peché: mais
non pas au regard de ceux qui veülent preuenir de
bonne heure aux inconueniens-de leurs Eſtatrs,
pour en euiterle precipice.
 Ce Prince, SIRE, a toutes les qualitez d’vn hom¬
me propre à bien conſeiller & à bien conduire vne
affaire, quoy qu’il ne ſoit pas des plus àgez du mon.
de. Et quand voſtre Maieſté l’entendra opiner aux
 choſes d’importance, elle benira l’heure de l’auoir
 mis en liberté, & de l’auoir appellé aupres de vo
ſtre perſonne. Les occaſions où il s’eſt trouué, & les
reuolutions d’affaires qui ſe ſont paſſces depuis qu’il
a l’honneur de porter les armes pour voſtre ſeruice,
l’ont rendu capable de tout oſer, & de tout entre¬
prendre pour le bien de cette Monarchie. Outre
que treize ou quatorze mois de loiſir qu’il a eu ̀
bien approfondir les Maximes d’Eſtat dans ſa de¬
tention, ne luy ont pas mal appris ſon deuoir, auſſi
bien enuers Dieu que vers les hommes. C eſt pour¬
quoy voſtre Majeſté ne luy entendra plus proferer
que des paroles de pieté, ny que des ſentences de
Polieique.
 Les Princes du Sang, SIRE, ſont à̀ voſtre Ma¬
jeſté, ce que l’ombre eſt au corps, ce que l’image eſt
 à la choſe repreſentée, ce que le rayon du Soleil
eſt à ce bel Aſtre du iour, ce que le poinct eſt à la
ligne, & ce que le cercle eſt à la Sphere: car comme
ombre ils les doiuent ſuiure, comme images ils les
doiuent repreſenter, comme rayons du Soleil ils en
doiuent émaner pour eé́clairer au reſte des hommes,
comme poincts ils en doiuent reſulter, & comme
cercles ils ſuiuent ou bien ils doiuentſuiure ſesreuo¬.
¬2