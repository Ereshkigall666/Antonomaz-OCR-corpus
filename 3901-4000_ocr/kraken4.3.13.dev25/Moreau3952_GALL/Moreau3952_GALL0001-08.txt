D’où procede eet exercice,
Ce meſtier diabolizé?
Sinon que l’on s’eſt amuzé
A croiſtre entretenir le vice:
Les Paſteurs ſe ſont endromis
Laiſſant égarer les Brebis:
Et le loup eſt venu qui pendant ce long ſomme
A grands coups de peché le trouppeau il afſſomme.
Magiſtrats de qui la Puiſſance
Releve d’vn Dieu Createur:
Et de qui vous poſſedez l’heur
De ſa Diuine Prouidence:
Employez voſtre bras puiſſant,
Qu’il ne ſoit plus ſi languiſſant
 Faire obſeruer les Loix d’vn Dieu ſi debonnaire,
Qui en voſtre parler toſt vous peut faire taire.
Quoy? vn enfant de cinq années
Qui ne ſçaura pas prier Dieu
Sçaura blaſphemer en tout lieu,
Ce ſeront toutes ſes menées:
Et pourquoy cette déraiſon?
C’eſt qu’en place, ny en maiſon
L’on ne va viſiter pour en faire iuſtice:
Et ce mauuais repos touſiours nourrit le vice.
Vrayment c’eſt bien faire vne injure
A celuy qui nous a créez,
Voir tant de faux mots proferez,
Et n’en auoir aucune cure:
De ceux que Dieu a eſtablis,
Conſtruits, agrandis, annoblis:
A qui il a donné la grace de bien-faire
Sans vzer de rigueur pour ceſſr de mal-faire.