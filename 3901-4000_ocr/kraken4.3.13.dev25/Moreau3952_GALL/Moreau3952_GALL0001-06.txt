D’où eroyez-vous voſtre ſortie
Et voſtre premier Bien-faicteur?
N’eſt-ce pas voſtre Createur
De qui vous tenez voſtre vie?
O ſcelerats! mal cognoiſſans,
e
Qui faictes rant de languiſſans,
Qui reduiſez au feu, au ſang, à la miſere,
Au carnage & au fer, à la mort voſtre Frere.
Que vous proffitent ces outtages,
Voſtre paſſion & vos jeux;
Celà eſt déplaiſant aux yeux
De Dieu, qui void tous les dommages,
Que vous faictes à̀ ſes enfans
Qui rendra vn iour triomphans
Dans le Ciel, vous crachant comevne flegme infame:
Et mettra en Enfer voſtre corps & voſtre ame.
Ha: pauures gens, pleins d’inconſtance
Qui ne reſpirez que malheur!
Et qui fuyez tout le bon- heur
D’vn Dieu plein d’amour & clemence:
Qui peut d’vn ſeul de ſes carreaux
Briſer & broyer vos cerueaux:
Et par le ſeul objet du moindre de ſon Foudre
Vous reduire àneant, & retourner en poudere.
Ie ne blâme point les Puiſſances,
Ils ſont commiſes de par Dieu:
Mais, il faut qu’ils tiennent ce lieu
Comme Diuines Lieutenances:
Et adorant ce Dieu ſi Bon
De leur auoir faict vn tel Don;
Il benira leurs Sceptres, & auſſi leurs Couronnes,
Rendant leurs Majeſtez aà leuaus Oüailles Bonnes.
A 1j