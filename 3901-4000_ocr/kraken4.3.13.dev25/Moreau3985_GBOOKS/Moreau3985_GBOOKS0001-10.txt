Voila toutes mes actions, ou pluſtoft tous les crimes que
i’ay iamais commis, & pour leſquels ie ſouffre mainte¬
nant, parce que vous me voyez auec plaiſir dans les fers
pour auoir demandé le ſoulagement de la France contre la
volonté du Miniſtre. Ie remets neantmoins tous mes de¬
portemens entre vos mains: s’il y a homme dans le mon de
qui puiſſe dire que i’y adiouſte quelque choſe qui puiſſe
me iuſtifier laquelle ie n’aye pas faite, ou que ie diminuë
de ce qui me peut rendre coupable, ie me ſoubmets à tou¬
te la rigueur de la Iuſtice, & ſuis tout preſt à me condam¬
ner le premier à ne voir iamais le iour.
Apres que le Cardnal Mazarin & moy fuſmes malheu¬
reuſement reü̈nis par le commandement de la Reyne &
de Monſieur le Duc d’Orleans, qui prit la peine de s’em¬
ployer pour luy, de l’apprchenſion que ce traiſtre auoit
que ie ne l’euſſe contraint à me tenir ce qu’il venoit de
me promettre. Il me monſtre cent memoires, me nomme
autant de teſmoins contre les Meſſieurs que l’on nommoit
Frondeurs; diſant hautement qu’ils auoient conſpiré contre
la Royauté, qu’ils ſe deuoient ſaiſir de toute la Maiſo
Royale, & m’aſſaſſiner pour mieux reuſſir. I’en receus cent
aduis par differenres perſonnes, & le tout ſelon rmaa penſée
par les intringues du Cardinal Mazarin, qui me iura &
proteſta mille fois que la choſe eſtoit ſi veritable, qu’il
auoit en main dequoy les conuaincre des crimes les plus
enormes du monde. Il m’aſſigne le lieu où ie deuois eſtre
 eſgorgé & ietté́ dans la Seine: me dit le iour & me nomme
les prſonnes. Toutes ces circonſtances ne m’empeſchent
pas neantmoins de douter de la verité de la choſe, co¬
ſiderant qu’il n’eſtoit pas poſſible que des choſes ſi inhu¬
maines, & qui faiſoient horreur a toute la nature, euſſens
peu tomber dans l’imagination des perſonnes d’honneur.
Ainſi au iour nomme ie fais paſſer du monde par l’endrois
qu’il m’auoit dit, afin de ſçauoir ſi l’affaire eſtoit de la fa¬
çou qu’il. venoit de me la raconter, où il s’y trouua des