ce ne deuroit pas eſtre vne raiſon qui deuſt eſtre receuë
chez ceux quiſe picquent de rendre la Iuſtice eſgallement
à tout le monde. C’eſt peut-eſtre qu’on ne vous en a pas
demandeé; quoy que de pure authorité vous en ayez autres
fois rendu ſans en attendre la demande. Mais tout le mon¬
de ſçait la Requeſte qui vous a eſté preſentée par Madame
ma mere: c’eſt qu’elle ne la pourſuit pas, & que vous ne
deuez agir que ſelon que vous en eſtes requis par les par¬
ries. Pourquoy eſt-ce que vous l’eſloignez de Paris, pour
luy en oſter le moyen? C’eſt que le Car dinal Mazarin vous
a priez de n’en rien fare: voulant rendre le Parlement
auſſi iniuſte qu’il l’eſt luy-meſme. Imaginez-vous que ie
ſouffre, & que vous ſç̧auez tres-bien que c’eſt iniuſtement,
puis que ie deffie tous les hommes du monde, ſi vous vou¬
lez me rendre Iuſtice comme vous deuez, qui puiſſe me
conuaincre d’vne choſe qui puiſſe ſimplement meriter la
diſgrace de mon Roy. Conſiderez que vous eſtes engagez
dans des charges qui ne veulent point qu’on en agiſſe par
compere ny par comere; que les amis & les ennemis doi¬
uent eſtre regardez d’vn meſme œil: que les riches & les
pauures doiuent eſtre conſiderez auec la meſme luſtice;
que les priſonniers & les libres doiuent eſtre meſurez aà
meſme aulne, & quil ne ſuffit pas d’eſtre entre quatre mu¬
railles pour que l’on y doiue eſtre abandonné de la Iuſtice;
& croyez que par l’iniuſtice que l’on me fera, le Cardinal
Mazarin vous condamnera vn iour vous diſant; Pourquoy
voulez vous que l’on t cognoiſſance de voſtre cauſe, pus qu’on
n’en a pas eu de celle des Princes ’ & ce n’eſt peut-eſtre qu’à ce deſ¬
ſein qu’il voas empeſche d’agir.
I’ay appris que l’on oppoſoit à̀ ma Iuſtice qu’il y auoit
quelqu’vn qui à ma conſideration reſiſtoit aux volontez du
Roy, & que cela empeſchoit le Parlement d’agir; mais
comme les autres ne doiuent pas ſouffrir pour moy, auſſi
ne le dois-je pas faire pour les autres, puis que les fautes
ſont perſonnelles. Et bien loin d’approuuer ceux qui ſe
 