 r7
cœurs, & croyez que la faute que nous venons de commer¬
tre nous ſeruira de ſi bon exemple tout le reſte de noſtre
vie, que iamais les mortels ne nous verront departir des
mtereſts de ceux, contre leſquels i’ay malheureuſemene
porté les armes Ne preferez donc pas le contentement
d’vn homme ſi cruel & ſi ingrat, à̀ la vie de trois Princes,
qui n’ont pas vn bon moment dans l’apprehenſion qu’ils
ont de leur mort, qui ne peuuent manger vn morceau de
pain qu’en tremblant & fremiſſant, de peur d’aualer à tous
moments, celuy qui leur doit donner le dernier coupſans
reſource: ce Barbare n’eſtant pas reſolu d’atten dre qu’il
nous ſoit donné de la main de Dieu : voulant aduancer no¬
ſtre fin le plus qu’il luy ſera poſſible, s’il ſe voit en eſtat de
ne pouuoir plus reſiſter en France; s’imaginant que toutes
ces perſecutions ne viennent que pour l’amour de nous, &
non pas pour les maux qu’il fait à vn chacun, qui vou¬
drions auoir donń de noſtre ſang, que iamais nul n’eut
teſmoigné auoir du reſſentiment de noſtre malheur, er
s’oppoſantaux ordres donnez au nom du Roy. Souuenez¬
vous de ce pauure Duc d’Anguien, qui vous donna tant
de ioye par le gain de la bataille de Rocroy, qui r’aſſura la
France dans vn temps que nous l’eſtimions le plus eſbran¬
lée. Souuenez vous du contentement qu’il vous donna
par la deſroute de l’armée d’Eſpagne à la bataille de Lens.
Pardonnez-luy vne ſeule faute: & ſouuenez-vous de tant
de belles actions qu’il a renduës pour le bien de l’Eſtat.
Imaginez-vous qu’iſvaut mieux qu’il aille genereuſement
reſpandre ſon ſang à la teſte d’vne armée auec honneur, &
pour le ſeruice de ſa Majeſté, que non pas honteuſement
dans vne priſon qu’il n’a iamais meritée, que pour auoir
ſerui celuy qui luy met. Enfin pourrez-vous ſouffrir que les
ſiecles à venir puiſſent dire vn iour, que pour vne ſeule fau¬
te, & pour contenter vn Miniſtre eſtranger, vn premier
Prince du Sang ait ſuccombé au poiſon, qu’il luy prepare
par voſtre conſentement;apres auoir conquis tant de places