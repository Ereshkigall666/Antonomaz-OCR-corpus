1.
de France, contre les contagieuſes extrauagances d’vn
 Eſpagnol, qui ne peut veritablement dire auoir iamais eu
vn bon ſentiment pour la France.
Puis donc, MESSIEVsS, que tout le monde a eſté
participant du ſeruice que i’ay eu l’honneur de rendre à
I’Eſtat, & que d’entre tant de millions d’ames il n’y en a
pas eu vne aſſez recognoiſſante ou aſſez charitable pour
demander ma iuſtification contre les impoſtures du Cardi¬
nal Mazarin. Et puis que cét ingrat me veut tenir dans les
fers comme criminel, quoy qu’à bien conſiderer il luy ſoit
impoſſible de me rendre ſuſpect, voulant dans les horribles
peines que ie ſouffre faire voir aux moins clair-voyants
l’iniuſtice & le tort que l’on me fait, vous ne deuez pas
trouuer mauuais, ſi en faiſant pour ce ſujet vne ſuccincte
& veritable relation de toute ma vie, j’eſpluche exacte¬
ment toutes mes actions en particulier, pour faire cognoi¬
ſtre à tout le monde, s’il y a lieu de blaſmer ma fidelité.
Tous ceux qui ſe ſont rencontrez à la bataille de Ro¬
eroy, à la priſe de Thiumuille, à l’attaque & conqueſte de
toute la Bauiere, à Fribourg, à l’entiere deſroute d’vne
autre armée Bauaroiſe à Norlingue, à la reduction de
Vorms, à l’oppreſſion de Spire, à la ſoumiſſion de Landau,
Oppenhein, Mayence, & à celle de pluſieurs autres Villes
le long de la coſte du Rhin. Ceux, diſ-je, qui furent à̀ cette
belle conqueſte de Philiſbourg, & dans la Flandre à celle
de Bergue, Furne, Bourbourg, Dunerque, Courtray,
Ypre, & à cette grande bataille de Lens, peuuent publier
hautement deuant tout le monde, ſi les iniures calom¬
nieuſes que ce Miniſtre eſtranger m’impoſe ſont des choſes
qu’en bonne Iuſtice la France doiue approuuer; puis que
toutes mes actions peuuent eſtre ſi bien cogneuë̈s à̀ ceux
qui en doiuent eſtre les Iuges, & puis qu’ils ſçauent bien
dans leurs conſciences, que ſi j’auois eu le deſſein de m’a¬
grandir comme l’on m’accuſe, ils m’en ont fait naiſtre de
ſi bonnes occaſions, qu’il eſt impoſſible d’en rencontrer de
B
