
9
Sans enuieux, & ſans ialoux
Tenant ſinges ſur vos genoux?
Car icy touſiours quelque affaire
De vos plaiſirs vous vient diſtraire
Touſiours courrier deſſus courrier
Vous prie de l’expedier,
Quelque rencontre, quelque attaque
Quelque benefice qui vaque
Quelque aduis par vos eſpions
Des eſtrangeres nations,
Quelque partie caſuelle,
Vous tiennent touſiours en ceruelle,
Et tenant cartes ou cornet
Vous font entrer au cabinet
Mais, direz-vous, j’ayme la France,
Et les grands ſoins de la Regence
Me diuertiſſent ſeulement,
Car la Cour eſt mon element.
Il eſt bien doux de voir des Princes
Et des Gouuerneurs de Prouinces,
Des Ducs, & Pairs, des Mareſchaux,
Loüer mon hoſtel à cheuaux,
Et dire que mon Eminence
Sçait mieux ioüer qu’homme de France.
Ie l’auoüe c’eſt grand plaiſir
Mais parlons vn peu à loſir.
Reſpondez-moy Meſsire Iule
Qui paſſez pour parant d’Iüle
Parce que ſommes tous venus
Nous, & luy de Dame venus,
