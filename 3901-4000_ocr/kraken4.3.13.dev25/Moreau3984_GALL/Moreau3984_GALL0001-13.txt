..¬¬¬¬- L eeaa-¬
 10
Si ceſte gloire vous agrée
D’auoir l’authorité ſacrée,
Qquoy que vous ne le ſoyez pas,
Que regarder de haut en bas
De nous commander à baguette
Soit ce que voſtre cœur ſouhaitte,
Donnant penſions, & breuets
Iuſqu’au moindre de vos laquais,
Ce n’eſt vn ergo neceſſaire
Qu’auſsi cela nous doiue plaire,
Et c’eſt aſſez qu’en bons François
Nous obeiſsions à nos Rois.
Car enfin nous ſommes trop braues
Pour deuoir eſtre vos eſclaues.
Si vous vous fuſſiez contenté
De quelque mediocrité,
Si ſans vſurper la Couronne
Ou du moins le droit qu’elle donme
Vous euſſiez en homme d’eſtat
Seruy noſtre bon potentat,
Vos defauts, & voſtre naiſſance
N’euſſent pas tant choqué la France:
Et d’vn excez de charité
Elle eut encor patienté.
Mais à preſent mon cher compere
Voſtre depart eſt neceſſaire.
Car il eſt certain que Paris
Vn iour reuerra ſes Louis
Que vous n’auez pas eſperance
De tranſporter hors de la France,