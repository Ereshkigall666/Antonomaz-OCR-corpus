à̀ lhorreur des nuicts, à l’inſolence des gens de Guerre,
à la fureur de la populace; & de n’auoir conſulté, ny ſon
aage, ny ſes forces, dans vn temps où nous eſtions tous
perdus, s’il euſt craint de ſe hazarder. Ilne reſte plus qu’à
le traitter de mauuais François, pour auoir rendu la di¬
gnité aux Magiſtrats, la vigueur aux Loix, l’eſclat à la
Nobleſſe, la liberté́ aux paſſants, le Commerce aux Villes,
l’amour & l’obeiſſance au Peuple, & l’authorité auPrince;
& pour auoir empeſcheé́ que nos Ennemis ne vinſſent
exercer au cœur du Royaume, la rage qui leur eſtoit
inutile ſur les Frontieres. Si ces actions ſont des crimes;
ileſt bien mal-aiſé de deſcouurir en quoy conſiſte l’in.
nocence:Mais il ne faut pas s’eſtonner que les plus belles
choſes ne ſoient pas touſiours le plus vniuerſellement
approuuées, puis qu’elles ſont la matiere de l’enuie;
& que le plus innocent de tous les hommes, a fait
meſmes des ennemis, quand il a fait des miracles.