 auſſi pout l’accouſtumer au Sang: Ne pouuant ce jour Ià repan¬
dre celuy des Bourgeois de Paris, il ſe contenta de prodiguer ee¬
luy des gens de guerre. S’eſtant logé en yn lieu eſleué qui décou¬
uroit toute la campagne, il faiſoie comtempler à noſtre jeune Mo¬
narque vn cruel combat entre ſes meilleurs Capicaines & Soldats,
quafi tous Francois. Cé Eſtranger impitoyable, repaiſſoit ſes yeux
de ce carnage, lors qu’il vit Paris ſe declarer, la Baſtille tirer, les
Bourgeois ſortir en foule, le Paſſage de la Ville onuert aux Gens
des Princes, & la plaine auee. les ruës du Faux- bourg ſainct An.
roine ſe joncher de corps morts; le plus grand nombre eſtant de
ceux qui ſouſtenoient auec regrer celuy, qui enuoye les Officiers à
la mort, pour diſpoſer de leur charges en faueur des fiens, & qui
ſe joueë des vies de la Nobleſſe, pour ſe maintenir en France en
dépit des Loix, des Declarations, & des Arreſts qui l’en chaſſent,
& contre la raiſon & Dieu meſme, qui luy conſeillent & ordon¬
nent d’en ſortir, pour ſe donner la Paix, & nous la laiſſer.
Il diſoit au Roy que toutes choſes fauoriſoient ſes intentions,
que Paris luy ouuroir les Portes, les fermoit aux Princes, luy ten¬
doit les bras; que la Baſtille canonnoit ſes ennemis, que les Pa¬
riſiens les prenoient par derriere, que toute la Ville hormis vne
centaine de Coquins eſtoit pour luy, que ſa Maieſté y entreroit ce
jour là en triomphe ſur vn tas de rebelles tuez: Que le Ducd’Or¬
leans auoit pris la fuite: Que le Prince de Condé eſtoit priſonnier,
les Ducs de Beaufort & de Nemours aſſommez.
Le C. M. entaſſoit toutes ces bourdes, lors qu’on luy rapporta
ſon Neveu Manciny bleſſé à mort, auec le Fouilloux chery du Roy:
Les Marquis de ſaint Maigrin & de Nantoüillet tuez, auec pluſieurs
Caualiers, & Officiers: Qu’on ne voyoit venir que des balafrez &
percez: qu’on n’enteudoit que des lamentations, & murmures..
Dans ce renuerſement d’imaginations, la Folie, & la Furie du C.
M. ſe produiſitent toutes entieres. La Colere, la Peur, & la Triſteſ¬
ſe, qui ſont les trois plus hbaſſes Paſſions du Cœur humain, ſe joü̈oyent
de celuy de cet Homme.
La premiere luy faiſoit vomir mille injures contre le Mareſchal
de Turenne: La ſeconde le portoit a nous meacer de ſa retraite
comme d’vn malheur: Et la derniere qui luy repreſentoit ſon Man¬
ciny mourant pouſſoit auec les larmes mille ſaillies d’vn eſpris ro¬
turier rempant.
Dans ce recit veritable de ce qui ſe paſſa le ſecond’de uillet; on
peut remarquer que l’Auheur de la Levredu Bourgeois, a affecté
de