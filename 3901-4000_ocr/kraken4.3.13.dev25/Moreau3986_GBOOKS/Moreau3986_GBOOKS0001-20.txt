lagé́ les peuples, reftably la Iuſtice, & mis l’abondance par ot, ue
celuy qui eſt le pere du public, l’amy des Magiſtrats, & qui eſt tou¬
ché ſenſiblement par les miſeres generales & particulieres des Fran..
çois? Qui auroit eſtouffe les guerres ciuiles, qui ſont émeus pour
maintenir la fortune du C. M. que celuy qui ne demande rien que
l’éloignement de l’Autheur de toutes nos diſſentions? Les fideles pro¬
teſtations de ſon Alteſſe Royale, ſont autant de cautions dans plu¬
ſieurs regiſtres etermels; mais nous n’en voulons pointd’autres, que
ſon bon naturel, & ſes veitus acquiſes.
 Pour ce qui regatde Monſieur le Prince, ſe pout-on imagmer qu’il
aye intention de renuerſer le Royaume, auec ces meſmes mains qui
l’onrt ſi fortement appuyé, qui ont gagné tant de batailles, forcé́
beaucoup de Villes, qui ont non ſeulement ſouſtenu, mais embelly
la Couronne de nos Roys, par pluſieurs belles pieces attachées, &
que le C. M. diſſipe tous les iours, comme il a fait les joyaux de la
maiſon Royale, quin’en a plus ? Trouuera-on vn eitrauagant hors
de ce metcenaire, ſy diſant bon Bouigeois, qui oſera contredire ceux
qui aſſeureront, qu’en la perſonne du Prince de Condeé, la France ſe
peut vanter d’auoir on jeune Capitaine, qui a comancé là où les
plus experimentez de l’antiquité́ ont acheueé? Qui a plus gagneé de
batailles, fait de cõmbats, & pris de places, que les plus vieux Ma¬
reſchau de France n’en ont veu ou attaque? En vne ſeule hoſe ce
Prince eſt mal-heureux auec nous, que ſes lumieres, & ſes ardeurs
ſoient à preſent employees dans vne guerre ciuile, entrepriſe par vne
pure contrainte:à ſçauoir pour ſe garentir d’oppreſſion, & chercher ſon
ſalut dans celuy de l’Eſtat, contre vn  ſtranger qui en veut eſtre le
Maiſtre, ce qui eſt ſans exemple. N’eſt-ce pas vne infortune extré́me
que ce Prince, qui auoit ttiomphe de nos anciens ennemis, en Alle.¬.
magne, en Flandres, & en Eſpagne, ſoit obligé de ſe deffendre contre
ſes anciens amis, & de nous proteger contre vn homme, auquel
nous auons laiſſé vſurper la puifſance, qu’il employe pour nous faire
perir. N’eſt-ce pas vne choſe déplorable, qu’apres tant de bcaux ex¬
plois dans les pays eſtrangers, le Roy aye veu, & Paris contempleé́, ce
genereux Prince de Condé forcé́ par la raiſon, & par les loix duR oyau¬
me, de ſouſtenir l’eſpée à la main, les veritables inteteſts de l’Eſtr,
contre les intentions preſentes d’vn Roy de quatorze ans, inſpirées
par ſon plus grand ennemy.
 Si l’auis que nous auions, qu’il. cherchoit principalement la vie
de celuy, qui nous deffendoit auec tant de vgueur, & de conduite,
nous jettoits dans vne extreme apprehenſion: Nous dirons auſſi,
¬