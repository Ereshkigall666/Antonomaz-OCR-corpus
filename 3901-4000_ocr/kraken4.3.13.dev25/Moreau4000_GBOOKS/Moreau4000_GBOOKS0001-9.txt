charges qui conuainquoient leurs complices. Ce que
toute la Normandie ſç̧achant, il ſeroit ſuperflu de s’en
expliquer dauantage. Car de penſer que la Reyne, pour
eſtre Eſpagnole, & pour auoir vn Miniſtre Sicilien, ait
affecté des meſcontentemens expres, à deſſein d’exci¬
ter vne guerre Ciuile en France, & donner pa r là lieu à
l’Eſpagne de ſe r’aquitter de ſes pertes, ce ſeroit accuſer
d’vne malice trop noire la meilleure Princeſſe du
monde. Comme il eſt bienlplus raiſonnable de croire,
qu’elle ait eſté ſurpriſe par le zele apparent & les fauſſes
raiſons de ſes Miniſtres, pour declarer la guerre à Paris,
quenon pas des’imaginer, que cette Grande Reyne, eſ¬
pouuant́e de la mauuaiſe fortune de la Reyne ſa belle¬
Mere, air voulu chercher vn azyle en Eſpagne par la
deſolation de la France, & par les conditions honteu¬
ſes d’vne paix infame que l’on dit qu’elle veut traicter.

Certainement ces ſoupçons iniurieux combattent le
ſang & la nature, qui lient ſi eſtroictement la Mere aux
Enfans. Ourre que, ſans deſcendre par trahiſon du
Throſne où nos vœux l’ont eſleuée, la Reyne peut
 ſubſiſter glorieuſement, & ſe rendre auec l applaudiſ¬
ſement de tous les Peuples, la Mediatrice de ſon frere
& de ſon fils, l’Ange Tutelaire de la France, & la Deïté
viſible de cét Eſtat.
FIN.

o
