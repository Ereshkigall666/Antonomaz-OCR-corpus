qui l’auoient renduë ſi long-temps victorieuſe, & tenuë
en ſeureté contre les efforts & les entrepriſes du dedans &
du dehors, afin que le dedans calmé, & l’Ennemy battu à
ſon ordinaire, l’on peuſt faire luire ( dãs peu en faueur du
peuple François, ruiné & deſeſperé de tous les malheurs
d’vne longue guerre) le iour tant deſiré de la Paix, & ſi ne¬
ceſſaire au bien, & à la ſeureté de cét Eſtat; iour attendu
auec impatience; mais ſi ie l’oſe dire attendu en vain, iuſ¬
ques aà ce que par la liberté de ces captifs, nous ayons re¬
duit nos Ennemis à ne plus rien eſperer de nos deſordres,
& de nos diuiſions: Mais à̀ l’heure que l’on eſperoit ce
bonheur, l’on a eſté eſtonné qu’ils ont eſté traduits &
transferez dans vne nouuelle priſon qu’ils n’ont point
meritée, & dans vn lieu où leurvie eſt en danger; Oüy,
Madame, où leur vie eſt en danger, ie le dis encore, l’on
a bien peu les eſloigner de nos yeux, mais l’on ne le fera
iamais des cœurs, non plus que des eſprits des veritables
François.
C’eſt le ſujet, Madame, des tres-humbles Remonſtran¬
ces de cette Compagnie, qui doit veiller que la Republi¬
que ne reçoiue aucun dommage: Elle s’eſt tenue long¬
temps par reſpect dans le ſilence, & ne l’a rompu que
quand elle a apprehendé auec raiſon, qu’il ne luy fuſt cri¬
minel, & que l’on n’euſt iuſte ſujet quelque iour de luy en
faire la reproche. Que ſi Voſtre Majeſté, SIRE, auoit frap¬
pé vn coup de derniere authorité ſur vn ſimple Conſel¬
ler du Parlement, cette Compagnie ſe verroit obligée d’y
employer ſes ſuffrages & ſon interceſſion pour luy; & à
plus forte raiſon pour les Princes du Sang, qui ſont dés le
berceau Conſeillers nez de cette Compagnie, qui ſont
enfans de la Maiſon, les plus fermes eſtays de cette Mo¬
B

l
1