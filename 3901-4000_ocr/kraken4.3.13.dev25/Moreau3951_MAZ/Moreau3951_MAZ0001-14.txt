li

1
3
s!
1
1
6
narchie, & les membres les plus nobles & les plus hon0
rables de cét Eſtat. Tant de victoires, tant de conqueſtes,
tant d’actions fi celebres & dignes de l’immortalité, tant
de gran ds ſeruices rendus à l’Eſtat, vous parlent à̀ leur fa¬
ueur. Que s’il y auoit eu quelque manquement en leu!
conduite, lls pourroient reparer les ombrages qu’on auoit!
pris contre eux. Que ſi leur infortune ne finit bien-toſt,
les pierres qui les tiennent. enfermez, parleront ſi haut,
queles paſfans qui les entendront, en porteront les voix
plaintiues par toute la France, & reueilleront la douleur
de tous les bons François, qui feront tant de bruit, que les
efforts en ſeront à redouter, & qu’il eſt à craindre que de
ce coup hardy, le cõ̃trecoup ne retõ̂be ſur Vos Majeſtez;
meſime dans ce peril ſi grand & ſi preſſant, nous coniu¬
rons, Madame, Voſtre Majeſté, d’y vouloir apporter les
remedes conuenables, & la ſupplions de nous permetrre
de luy dire auec tout le reſpect à nous poſſible, que ſi elle
n’y donne ordre promptement, le zele, le ſoin, & la fide¬
lité que nous deuons à la conſeruation de l Eſtat, & au
ſeruice du Roy, nous contraindroit d’y mettre nous-meſ¬
me la main, & d’y employer toutes nos forces pour em¬
peſcher la cheute de cette Couronne.
 Nous auons creu, Madame, deuoir repreſenter à V. M.
toutes ces confiderations, & la ſupplier de remettre ces
Princes priſonniers en lberté, afin qu’ils continuent de
rendre à l’Eſtat leur grand & ttes fidele ſeruice, comme
ils ont fait par le paſlé, & qu’ils ſacrifient le reſte de leur
ſang & de leur vie, à l’honneur & à la gloire de cette Mo¬
narche; Suppliant V. M. d’accorder à Mademoiſelle de
Longuevlle vn lieu de ſeureté, pour rendre à̀ Monſieur
ſon Pere les deuoirs de pieté.
¬