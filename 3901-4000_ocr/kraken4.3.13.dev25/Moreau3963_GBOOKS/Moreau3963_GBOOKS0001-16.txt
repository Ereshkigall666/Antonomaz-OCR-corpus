15
Dieu auroit remis tout l’Vniuers en ſon pre¬
mier neant, & ſa Clemence infinie n’auroit pas
enuoyé ſon cher Fils icy bas parmy nous, pour
appaiſer l’ire du Pere Eternel par la mort de cét
adorable Sauueur de nos ames. Le Prince ſe
doit regarder ſoy-meſme, & conſiderer que ſi
ſes ſuiets ne ſont pas dignes de viure, qu’il eſt
digne luy meſme de pardonner, & de donner
la vie à celuy meſme qui eſt tres indigne dere¬
ceuoir ſes graces. Ce que voſtre Maieſté doit
faire ſi elle veut encore mieux regner dans le
 Ciel que ſur la terre. Dieu pardonne bien à tou¬
te vne ville à cauſe de bien peu de iuſtes.
D’ailleurs ſi voſtre Maieſte eſt toucheé de
quelque eſpece de manſuetude, elle doit efti¬
mer eſtre fort malſeant à ſa perſonne, d’exer¬
cer la moindre de ſes vageances, fur des creatu¬
res indignes de ſon meſpris & de ſa colere. L’in¬
iure d’vne perſonne abiecte, ne ſç̧auroit bleſſer
la Maieſté d’vn Souuerain en façon quelcon¬
que. Sa grandeur le tient trop eſloigné de la
baſſeſſe de ces ames populaires. Et leurs traits
quoy que aigus, ne ſç̧auroient atteindre iuſ¬
ques à̀ la ſuperficie de la gloire qui l’enuironne,
La foudre ne tombe que bien rarement ſur les
choſes baſſes.
 Moyſe ce diuin Legiſlateur du Dieu des ar¬
meés, nous a laiſſévn merueilleux exemple de ſa