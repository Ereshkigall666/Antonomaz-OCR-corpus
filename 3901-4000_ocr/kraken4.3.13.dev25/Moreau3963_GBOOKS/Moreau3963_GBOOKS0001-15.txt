I4
geoient antrefois les differans qu’ils auoient
auec les peuples ſelon la Loy & non pas à coups
de canons ſelon la rigueur de la vindication, &
ſelon la fureur des hommes.
Les Rois ſont des viuantes images de Dieu, &
des Lieutenans de ſa diuine aieſte ici bas ſur
laterre, c’eſt pourquoy comme tels ils doiuent
imiter dans le gouuernement de leurs eſtats, la
conduite dont ce Souuerain Seigneur ſe ſert
pour gouuerner le monde, & taſcher de traiter
leurs ſubiets de la meſme ſorte qu’il traite ſes
creatures.
Ainſi il n’eſt point de Prince qui face eſtat
d’eſtre grand Politique, qui ne doiue regir ſes
peuples auec plus de manſuetude que de iuſti¬
ce: car par la manſuetude les ſouuerains remet
tent facilement le cort qu’on leur a fait, & pat
la iuſtice ils rendent aux hommes ce qui leur
appartient ſelon leurs bonnes actions, ou ſelon
leur demerite. Par la iuſtice ils donnent ce
qu’ils doiuent donner & par la clemence, ils
baillent ce qu’on ne pouuoit iamais eſperer
d’eux que par grace. La iuſtice ne fait iamais du
bien à qui que ce ſoit. parce qu’elle ne fait que
rendre à chacun ce qui lui apartient, & la Cle¬
mence oblige vniuerſellement tout le monde.
Ouy certes Madame, ſi la Clemence n’eſtoit
quelque choſe de plus excellent que la iuſtice