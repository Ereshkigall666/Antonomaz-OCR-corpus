24
 tien en l’eſlection des Roys; puis qu’ils ne font que ſuiure les inſpi¬
tations de celuy qui eſlit & reprouue comme bon luy ſemble.
Celuy que vous arguez, dites vous, n’y contredit pas: & moy ie
vous reſpons que c’eſt bien y contredire, que de ſouſtenir que les
ſubjets ceſſent d’eſtre ſubjets quand le Monarque abuſe du pouuoir.
que Dieu luy donne. N’eſt- ce pas là le depoſſeder de ſa Royauté,
que de ſe retirer deſa ſubiection & de ſon obeiſſance ? Et n’eſt-ce
pas là en ſuite oſter auec iniuſtice à ſon Souuerain, vne qualitë qu’il
ne tient pas des peuples e facon quelconque’Et vous voulez qu’a¬
pres cela que voſtre fauſſe obiectiõ, ſoit auſſi veritable que la meſme.
ſaincte Eſcriture, & que la remarque que vous auez faite d’Helie:
Car il eſt vray que ce fut Samuel, premier Prophete apres Moyſe,
qui oignit Dauid pour eſtre Roy d’Iſraël, ainſi que nous l’apprend
ce digne fils d’Helcana luy meſme, en ſon premier Liure, Chap.6.
En fins’l n’eſt queſtion que de l’obeiſſance que nous deuons à nos
Princes, liſez ce que i’en ay eſcrit cy-deuant, & fi vous ne me voulez
pas croire, prenez la peine de conſulter l’oracle de la Verité perma¬
uente, & vous apprendrez de luy que les Rois ont pouuois ſur os
’biens, ſur nos vies, & ſur nos enfans, & qu’ils nous traiteront ſi
cruellement, que nous ſerons contraints d’auoir recours  luy: mais
le malheur ſera ſi grand pour nous, qu’il ne voudta pas eſcouter nos
plaintes. L’exemple que vous rapportez de Roboam, ne fait rien
contre ce que ie dis:; puis que Dieu voulut qu’il fut demis de ſa
Royauté, pour le punir du crime qu’il auoit commis, d’auoir donné
ſes ſentimens au conſeil des ieunes, & pour auoir dit des paroles
trop rigoureuſes au peuple, ainſi que vous pouuez voir dans le pre¬
mier Llure des Rois, chapitre 12.
Vous n’apprehendez pas qu’il vous arriue la meſme choſe, n’ayant
point de Royaume à perdre, de traiter vn honneſte homme de co¬
quin, & de le vouloir faire mourir pour ſi peu de choſe. Ie croy que
s’il vous eut fallu mettre voſtre nom dans voſtre innocẽte Replique,
comme il faut qu’il faſſe dans les Gazettes quil publie, ie croy que
vous n’auriez pas oſé parler ſi hantement de luy, ny ſi baſſement de
ſon Eminence. Si vous vous fuſſiez rendu plus intelligible que vous
n’auez pas fait dans la ſuite de voſtre bel ouurage, i’aurois continué
de vous reſpondre iuſques à la fin: mais tous vos dſcours ſont ſi
ambigus, que ie ny trouue y ſens ny ſuitte.
Voila tous eacomplimens & toutes les ciuilitez que ie vous puis
faire preſectemen & tous les biens que ie vous puis donner pour
voſtre partage, & attendant mieux, s’il plaiſt à Dieu nous en faire la
F IN.
grace.
A