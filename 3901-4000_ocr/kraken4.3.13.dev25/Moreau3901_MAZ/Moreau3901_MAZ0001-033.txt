DEsS ROYS MINEvs. 25
Mais dans vn temps où il ne ſe trouue
perſonne capable d’exiger cette Iuſtice, n’a
t’on pas touſiours veu qu’elle a eſté demãdée
par vn ſouleuement general de tous les peu¬
ples, quand ils ſe ſont veus reduits à̀ l’extre¬
mité. Ie ſçay bien que ces mouuements des
ſuiets ſont des crimes enuers leurs Souue¬
rains, & des fautes d’Eſtat qui ſont touſiours
puniſſables ſelon la rigueur des loix, mais
lors que le mauuais gouuernement, & l’op¬
preſion trop viſible les y contraint, ce ſont
des fatales ſuittes des manquements de ceux
qui gouuernent, dont ils ſont les premiers
coupables, ainſi quand ils s’obſtinent à les
chaſtier, & que les ſuiets demandent iuſtice
de leurs dereglement, il ny a plus de forme
d’Eſtat, ce n’eſt plus qu’vne miſerable con¬
fuſion ou les plus forts ſont les plus authori¬
ſez quelques fautes qu’ils commettent a
cauſe qu’il ny a plus de iuſtice, & que cha¬
cun ſe la veut faire ſoy meſme.
Pour obuier à des malheurs ſi preiudicia¬
bles à l’authorité du Souuerain qui doit
eſtre inuiolable, & au bien public qui doit
eſtre la regle de toutes les aCions des Prin¬
 ces & des ſuiets, il faut quelque fois que tout

1



