1
206 LE ROY MINEVR,
l’on inſtruit le Roy, l’on luy
donne de l’affection pour le
Mazarin, de la hayne pour le
Prince de Condé, & de l’ambi¬
tion pour monter au deſſus de
toutes choſes iuſtes & raiſon¬
nables, en ſorte qu’on luy fait
croire que ce ſeroit s’abaiſſer
par trop, que de deferer quel¬
que choſe aux tres-humbles
Remonſtrances de ſes Parle¬
ments, que ne luy enſeigne, ou
plutoſt, qu’il ne doit rien faire
d’important, ſans en prendre
leurs aduis, à l’imitation de ſes
Predeceſſeurs, qu’il ne doit
rien faire que par le Conſeil, &
que la paſſion eſt vn indigne
emportement d’vn Souuerain.