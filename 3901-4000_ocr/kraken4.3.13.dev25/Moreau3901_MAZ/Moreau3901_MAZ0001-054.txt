1
Il
l
!
1
!

4i
74
LA TvTELLE
46
clauon Roy des Ruſſiens. Son Pere le fit cou¬
ronner Roy de France dés ſon viuant, ſuiuant
la couſtume de ce temps-là, eſtant alors ſeu¬
lement àgé de ſept ans; & pour dreſſer ſa jeu¬
neſſe à tous les exercices des Lettres & des Ar¬
mes, il luy donna pour Tuteur & Regent du
Royaume, Baudoüin Comte de Flandres.
Ce Prince ſurueſcut de fort peu le couronne¬
ment de ſon fils, lequel il haſta à cauſe de ſon
indiſpoſition, & apres ſa mort ſuiuant ſon
ordre, Baudoüin prit le gouuernement de
l’Eſtat auec la conduite du jeune Roy. Cette
Minorité fut fort heureuſe, & n’ayant eu à
combattre que quelques Gaſcons reuoltez,
elle ſe paſſa fort doucement par la ſage mode¬
ration du Regent, lequel auec la faueur de
tous les Princes & Seigneurs François condui¬
ſit ſon Pupille juſqu’à l’âge de quinze ans, où
il luy laiſſa en terre ſon Royaume paiſible
temporellement, tandis qu’il alla joüir de
de celle qui eſt dans le Ciel erernelle & bien¬
heureuſe. Il fut vniuerſellement regretté d’vn
chacun, ayant laiſſe vn exemple illuſtre d’vn
bon Tuteur, de Roy, & d’vn ſage Regent du
Royaume.